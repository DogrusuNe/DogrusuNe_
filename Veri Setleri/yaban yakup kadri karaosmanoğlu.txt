 Sakarya savaşından sonra düşman orduları Haymana, Mihalıççık ve Sivrihisar bölgelerini, bize; yer yer ateş yığınlarıyla örtülü ıssız ve engin bir virane halinde bıraktı
 O afetlerden arta kalmış halkın, bu taş yığınları arasında, ilk insanlardan farkı yoktur
 Bunlar, yarı çıplak bir halde dolaşıyor; alevin kararttığı harman yerlerinde toprağa, çamura karışmış yanık buğday ve mısır tanelerini iki taş arasında ezerek öğütmeye çalışıyor; adı bilinmez otlardan, ağaç köklerinden kendilerine bir nevi yiyecek çıkarıyor ve bir yabancının ayak sesini duyunca her biri bir yana kaçıp bir kovuğa saklanıyordu
 İşte, Garp Cephesi Kumandanlığının gönderdiği –Tetkiki Mezalim Heyeti– o viranelerde, taşlar altında kömürleşmiş insan kemiklerini araştırırken, bu kitabı teşkil eden yazıları, arasından yırtılmış ve kenarları yanmış bir defter halinde buldu
 Köylülerden bunun sahibinin ne olduğunu sordu
 Kimse, onun nereye gittiğini bilmiyordu
 Bununla beraber, onun iki üç yıl hep bu köyde oturduğunu ve son felaket gününe kadar burada kaldığını söyleyen de kendileri idi
 – Tetkiki Mezalim Heyeti– azasından biri bu kayıtsızlığa şaştı: – Nasıl olur
 dedi, nasıl olur
 İnsan yıllarca beraber yaşadığı bir kimsenin nereye gittiğini, ne olduğunu bilmez mi
 Köylüler, küskün bir tavırla omuzlarını kaldırıp uzaklaşıyorlardı
 Yalnız, içlerinden biri, yaşı belirsiz küçük ve sıska bir adam, döndü: – Dee, sizin gibi yabanın biriydi, dedi
 18 Dünyadan elini eteğini çekmiş bir kimse için Anadolu'nun bu ücra köşesinden daha uygun neresi bulunabilir
 Ben, burada diri diri, bir mezara gömülmüş gibiyim
 Hiçbir intihar bu kadar şuurlu, bu kadar iradeli, bu kadar sürekli ve çetin olmamıştır
 Daha otuz beşimize basmadan her şeyin bittiğini, işin tamam olduğunu; aşkın, arzunun, ümit ve ihtirasın artık bir daha uyanmamak üzere sönüp gittiğini kendi kendimize itiraf etmek; kendi kendimize, bütün mutluluk ve başarı kapılarının kapandığını söylemek ve gelip, burada bir ağaç gibi yavaş yavaş kurumağa mahkum olmak
 Böyle mi olacaktı
 Böyle mi sanmıştım
 Lakin, işte böyle oldu ve böyle olması lazımdı
 Mehmet Ali, bana: Gel beyim, seni bizim köye götüreyim; buralarda, yalnız başına sersebil olursun dediği vakit, bir Anadolu köyünün ne olduğunu bilmiyor değildim
 Mehmet Ali: Gel beyim, seni bizim köye götüreyim, dediği vakit, bu köyü, kafamın içinde olduğu gibi görmüştüm
 Hatta Mehmet Ali'nin evini, hatta bu odayı, hatta, bu delikten seyrettiğim manzarayı
 Zaten, Cihan Savaşında kolumu kaybetmezden önce bütün şiir kabiliyetimi, bütün sade dilliliğimi kaybetmiş bulunuyordum
 Korkunç, iğrenç ve yalçın gerçek parmaklarının ucundaki kan ve alnının ortasındaki çamurla
 çoktan bana görünmüştü
 Biliyordum ki, toprak katı ve tabiat zalimdir ve insan cinsi bozuk bir hayvandan başka bir şey değildir; biliyordum ki, insan hayanların en kötüsü, en bayağısı ve en az sevimli olanıdır
 Evet, bilhassa en az sevimli olanıdır
 Bunu, eşekler, mandalar, keçiler ve tavuklar arasında yaşamağa başladığım günden beri daha iyi anlıyorum, daha iyi görüyorum
 Bu yaratıkların sadelikleri, samimiyetleri, içgüdülerindeki doğruluk ve isabet bütün kusurlarını unutturuyor
 İnsan içgüdüsü ise bozuktur
 Onun için, doğruyu eğriden, çirkini güzelden, faydalıyı faydasızdan ayırmasını bilmez ve akıl denilen bir cehennem aletinin hükmü altında gülünç, kaba, sersem ve patavatsız kıvranır durur
 Gene onun için, hareketleri aksaktır, sesi ahenksizdir, neşesi yavan ve iğretidir
 Gördüm, gördüm
 Medeni insanların hepsi benim önümde bir geçit alayı yaptılar
 Racine'lerin, Voltaire'lerin Fransızları; Bacon'ların, Shakespeare'lerin İngilizleri; ve hünerli İtalyalılar ve yıldırım zaptetmişlerin çocukları hep, kendilerine mahsus kılıkları, kıyafetleri, renkleri, konuşma ve gülüşmeleriyle benim önümden geçtiler
 Ne terbiye görmemiş, ne galiz, ne iğrenç, ne çirkin bir goril sürüsü
 Bunlar yırtıcı ve barbar bile değildiler
 Gasbettikleri şeylerle avurtları şiştiği vakit ve kendi aralarında oynaşırken bana, tarife sığmaz bir gönül bulantısı, bir ruhtan tırmalanır duygusu, bir derin kasvet gelirdi
 Kaç defa, elime bir sopa alıp, bunları önüme katarak kendi ormanlarına doğru sürmek arzusunu duymuşumdur
 Fakat sağ kolum yoktu
 Onun için değil midir ki, ben aralarında dolaşırken kaba kaba sırıtırlardı ve sağ tarafımda bir boş torba gibi sallanan yenimle oynamaya kalkışırlardı
 Sonra, bu yeni, sallanıp durmasın diye, ucundan bükerek cebime soktum
 O gün bugündür, hala öyle dolaşırım
 19 Lakin, bu köyde de hiç kimse kolsuz olduğumun farkında değil
 Oysa, burada, isterdim ki, farkında olsunlar
 Zira, sağ kolumu, ben, onlar için kaybettim
 İstanbul'da zilletim olan şey burada şerefimdir
 Hatta, ilk günler Mehmet Ali ile köyde dolaşırken şuna buna rastgeldik mi, hemen sağ yanımı çevirirdim
 Hele, yeni yetişen delikanlılarla genç kızlara ne yapıp yapıp mutlaka bu eksikliğimi hissettirmeye çabalardım
 Bu, benim son süsüm, son gösterişim, son çalımımdı
 Beş on gün içinde o da gitti
 Sağ kolumun yokluğu kimsenin takdirini celbetmek şöyle dursun, hatta merhametini bile uyandırmadı
 Acaba niçin
 Bunu sonradan anladım
 Zira, burada, sakatlık hemen herkese mahsus bir hal gibidir
 Mehmet Ali'nin anası enikonu topallıyor
 Salih Ağa'nın oğullarından biri kamburdur
 Bekir Çavuş'un kızı Zehra kördür
 Ben görmedim, fakat Mehmet Ali'nin söylediğine göre muhtarın karısını, adı bilinmeyen bir illet sekiz yıldan beri öyle bir evirip kıvırmış, o kadar karmakarışık bir hale sokmuş ki, bacaklarını kollarından, kollarını bacaklarından ayırmanın imkanı yokmuş
 Bütün vücudunda canlı yalnız bir yeri kalmış
 O da gözleri imiş
 Muhtar her gün bağırırmış: – Bari oldu olacak, şunları da kapayıversene
 Bunlardan başka, köyün iki meczubu, bir cücesi vardır
 Şimdi, düşünün, bu illet ve sakatlık yuvasında ben nasıl kendimi gösterebilirim
 Gerçi, köye geldiğim ilk günden beri, daima, herkesten ayrı bir durumdaydım
 Gözle görünmez bir çember, bir nevi karantina kordonu beni aralarına karışmak istediğim bu küçük insan kümesinden ayırıp duruyor
 Ne yapsam bu çemberi yaramıyorum
 Zaten, korkunç engin bir ıssızlıkla çepeçevre çevrilmiş bir köyün içinde benim etrafımı ayrıca başka bir ıssızlık sarmış bulunuyor
 Mehmet Ali olmasa hiç kimse benimle konuşmayacak, benim yanıma yaklaşmaktan çekinecek; bana köyün sokaklarında dikili bir korkuluk gibi bakacak
 İlk günler çocuklar benden ürküp kaçışmıyorlar mıydı
 Köpekler arkamdan havlamıyorlar mıydı
 Oysa, ben ne acayip, ne korkunçtum
 Bilakis
 Ve buraya yabancılardan kaçıp geldim; yabancının cevrinden kaçıp geldim
 Ta ki, kendi kanımdan, kendi canımdan bu küçük insan cemiyetinin içine karışayım, onunla haşır neşir olayım, onda kimsesizliğimi unutayım diye
 Yolda, Mehmet Ali'ye durup durup şu sözleri tekrar ediyordum: Anan, benim anam; kardeşlerin benim kardeşlerim olacak
 Bunu iyi bil
 Ve Mehmet Ali hiç cevap vermeksizin yağız erkek çehresinin ortasındaki o çocuk tebessümü ile gülümsüyordu
 O vakitten, bunun ne kadar imkansız olduğunu düşündüğü için midir ki, öyle susup gülümsüyordu
 Kimbilir, kimbilir
 Türk köylüsünün ruhu, durgun ve derin bir sudur
 Bunun dibinde ne var
 Yalçın bir kaya mı, balçık yığını mı, bir yumuşak kum tabakası mı
 Keşfetmek mümkün değildir
 Onlara hitap ettiğim vakit hiçbir şey anlamaz gibi bön bön yüzüme bakarlar
 Sonra kendi aralarında bir şeyler mırıldanırlar
 Hissederim ki sözlerimi anlamışlar, fakat, tasvip etmemişlerdir
 Bazen bıyık altından bana güldüklerini de sezerim
 Buraya gelişimin ilk haftaları, etrafıma yalnız korku ve kuşku veriyordum
 Beni, hükümet tarafından gönderilmiş herhangi bir memur, bir tahsildar, bir öşürcü, bir jandarma, yoksa bir askerlik şubesi başkanı mı sandılar bilmem; fakat, hepsinin yüzünde korku ve kuşku belirtilerini açıkça görmüştüm
 20 Sonradan benim ne o, ne de şu olmadığım, benim bir hiçten ibaret olduğum anlaşılınca irkinti ile buruşan alınlar yerine hayretle açılan gözler ve sinsi bir istihza ile bükülen dudaklar görmeğe başladım
 Bana bakarken herbirinin gözlerinde parlayıp sönen, sönüp parlayan bir acayip ışık damlası beliriyordu
 Şüphesiz, kökleri benim erişemeyeceğim derecede uzaklarda bir nevi gizli ve şeytani zekanın bir sızıntısı olan bu ışık kadar beni rahatsız eden bir şey hatırlamıyorum
 O beni her yerde, her dakika izliyor, tek kurtuluş deliğim olan odama kadar sokuluyor; yıkanırken, giyinirken, soyunurken veya traş olurken bir an yakamı bırakmıyor
 En basit, en sade, en tabii hareketlerim onlara, bir sirk ortasında, bir soytarının taklak atışları, sıçrayışları, yuvarlanışları kadar tuhaf geliyor
 Mehmet Ali'ye soruyordum: – Niçin her şeyim senin hemşerilerinin bu kadar tuhafına gidiyor
 Mehmet Ali önce inkar etmek istiyordu; sonra kendini tutamıyor; baklaları, birer nasihat halinde, ağzından çıkarıyordu: – Beyim her gün traş olmayıver
 – Beyim, bu dağın başında sabah akşam dişlerini fırçalamak neyine gerek
 – Beyim, bizde saçlarını kadınlar tarar
 – Beyim, geceleri, sabahlara dek mırıl mırıl ne okuyup duruyorsun
 Seni büyü yapar sanırlar
 Geceleri sabahlara kadar okumayayım da ne yapayım
 Ben, el ayak çekildikten sonra odamın kapısını sürmeleyip kitaplarımla başbaşa kalmak saatini dört gözle beklerim
 Çünkü, bu ömrümün bütün hazin sergüzeştini ve yaşadığım anın ağır sıkıntısını unuttuğum tek saattir
 O vakit, bu çıplak ve yalçın oda, gerçek dünyadan daha geniş, daha ferahlı bir alemin munis, sevimli ve her biri sihir ve füsunla yoğrulmuş mahlukları ile dolmağa başlar
 Kendileri çekildikten sonra kokuları havada kalan dilber ve nadide kadınlar, sesleri bir ana sesinden daha yakın, daha dokunaklı arkadaşlar, nur çehreli ihtiyarlar, coşkun suya benzeyen berrak gözlü, Dante'nin Beatrice'i, Petrarka'nın Leonora'sı, Romeo'lar, Julietta'lar ve daha birçok tatlı hayaller
 Kimi yatağının üstünde yanyana, kimi bir küçük çocuk gibi benim kucağımda, kimi bir iskemlede tek başına, kimi ayakta, kimi pencerenin kenarında dirseğine dayanmış; kimi odanın içinde bir aşağı beş yukarı dolaşarak benimle sabahı ederler; ve sabaha kadar, havada kutsal bir orkestranın yankıları dalgalanır ve yaradanlarla yaratıkların elele verip hep birarada raksettikleri sezilir
 21 Buraya, bir akşamüstü, alacakaranlıkta geldikti
 Mehmet Ali arabanın içinden kolunu dışarıya uzatıp: – Aha bizim köy
 diye bağırdığı vakit, bir süre, boş yere etrafı araştırdım, hiçbir şey görmedimdi
 Neden sonra, Mehmet Ali'nin işaret ettiği tarafta bir karaltı seçer gibi olmuştum
 Tek bir ışık yoktu
 Yalnız uzaktan uzağa köpekler havlıyordu
 Bu sesler, ıssız Anadolu ovalarının ortasında, tek yaşantı belirtisidir
 Biraz daha sonra saman ve tezek kokularını duyacaktım
 İşte, duymağa başlamıştım
 Mehmet Ali, artık benimle konuşmuyor
 Yarı belinden öte, arabadan sarkmış, köye doğru uzanıyor
 Sakın köye girdikten sonra beni büsbütün unutmasın
 Şimdiden, içimde ona karşı bir güceniklik peyda oluyor
 Onu, köyünden kıskanır gibi idim
 Daha doğrusu, dört yıllık bir ayrılıktan sonra köyüne kavuşan bu erin yanında kendimi fazla buluyordum
 Buraya ne yapmaya geldim
 Kendi kendimi gurbet iline sürmekten maksadım nedir
 Gurbet ili mi
 Henüz hiçbir düşman ayağının basmadığı bu arı vatan toprakları bir gurbet ili mi
 Ne kadar inkar edecek olsam gene bu hissimi saklayamayacağım: Mehmet Ali'nin köyüne yaklaştıkça bir şeyden, aziz bir şeyden ayrıldığımı sezinliyordum
 Yüreğime bir ağırlık çöküyordu
 Arkamda ne bırakmıştım ki böyle hüzünleniyordum
 Bir yurt mu
 Bir ana mı
 Bir sevgili mi
 Hayır, hiçbir şey, hiç kimse
 Bütün kaybettiğim şeyleri burada bulmağa geliyorum
 Araba, bir taşa çarpmış gibi sarsılarak durdu
 Mehmet Ali bana hiçbir söz söylemeden, aşağıya atladı
 Karanlık içinde kaybolup gitti
 Ben, bu dakikadan itibaren iradesi başkalarının iradesine tabi bir adamdım
 Arabanın içinde büzülmüş oturuyordum
 Bavullarımın, çantalarımın arasında, ben de bir bavul, bir çanta gibiydim
 Arabacıya: Geldik mi
 Diye sormağa cesaret edemiyordum
 Lakin o bana sordu: – Nereye gideceğiz
 – Bilmem
 Arkadaşımı bekleyelim
 Nihayet, Mehmet Ali geldi
 Yanında, bir metre yirmi santim boyunda bir gölge ile
 Mehmet Ali ve bu gölge arabanın içine doğru uzanıyorlar
 Sessizce, eşyaları birer birer indirmeğe koyuluyorlar
 Ben de bunlarla beraber, aynı sessizlik içinde yere iniyorum
 Mehmet Ali, beni buraya getirdiğine şimdiden pişman mı
 Acaba evde anasıyla kardeşleri onun bir konukla geldiğini haber alır almaz kendisine çıkıştılar mı
 Eşyamın arkasından acayip bir sıkılganlıkla yürüyorum
 Ayaklarım kah bir çukura giriyor, kah bir taşa çarpıyor
 Kah karpuz kavun kabuklarını andıran birtakım zıypak şeyler üzerinde kayıyor
 Ve köy, bataklıkta bir uyuz manda gibi kokuyor
 Mehmet Ali: – Gir beyim
 diye seslendiği vakit, nihayet ameliyat masasının başına getirilen bir hasta gibi teslimiyetle eğildim, bir delikten içeriye girdim
 Tabanı kaba bir hasırla örtülü bir oda; kenarda bir ihtiyar kadın, elinde bir fenerl'e duruyor
 Mehmet Ali: 22 – Beyim, hele şuraya bir otur, dedi ve bana, odanın köşesinde bir şilte gösterdi
 Kapıdan girdiğim zamanki teslimiyetle şiltenin üzerine çöktüm
 Kadın feneri yere koyup çekildi
 Yarı aydınlık içinde, gölgesi tavana vuran Mehmet Ali'nin yüzüne bakıyorum
 Memnun mu
 Canı sıkılmış gibi mi
 Hayır, ne o, ne bu
 Mehmet Ali, sadece dalgındı
 Demin, kendisiyle beraber eşyaları taşıyan küçük adam, on, on bir yaşlarında bir erkek çocuğu, şimdi odanın ortasında durmuş dikkatli dikkatli bana bakıyor
 Mehmet Ali, bavullarımı sıra sıra duvarın dibine koydu ve sonra dışarıya çıktı
 Çocuk, aynı noktadan gene bana bakıyor
 Bu; çocuktan ziyade bir cüceye benziyor
 Bakışlarının bir büyük adam bakışlarından farklı olmaması şöyle dursun, yüzü şimdiden yıpranmış, vücudu katılaşmış, hareketleri ağırlaşmıştı
 Soruyorum: – Sen Mehmet Ali'nin kardeşi misin
 Başıyla, Evet işareti yapıyor
 – Kaç yaşındasın sen bakayım
 – On dört
 – Adın ne
 – İsmail
 – Okula gidiyor musun
 Yarı öfke, yarı hayretle omuzlarını kaldırıyor: – Ne okulu be
 Ben okula gideyim de burada işe kim baksın
 Hem bu köyde okul yok
 Dee, imamın evinde okurlar
 Gene gözlerini yüzüme dikip durdu
 Fenerin yerden vuran aydınlığı, ona acayip bir şekil veriyor
 Bostan korkuluklarının en biçimsizine benziyor
 Onu yerinden kımıldatmak için devam ediyorum
 – Haydi bakalım, bana yardım et
 Şu eşyaları açalım
 Mehmet Ali'nin bana verilen odasında yerleşmem epeyce uzun sürdü
 Bu, ovaya bakan iki küçük pencereli, kavak ağaçlarıyla tutturulmuş tavanından kuru otlar sarkan, tabanı toprak bir hücredir
 Önce yatak takımını ve seyyar karyolamı saran iki harar beziyle bu tavanı örtmek, sonra şehirden getirdiğim tahta ve muşambalarla bu toprak zemini kaplamak, döşemek lazım geldi
 Ceviz kitap sandığımı bir masa haline soktum, kapağından da bir nevi raf yaptım
 Yatağım, İstanbul'da ne ise, gene odur
 Zira, savaşlardan beri seyyar karyolamı hiç bırakmadım
 O, benim vücudumun bir parçası oldu
 Daha rahat bir yatakta asla uyuyamıyorum
 Köylülük hayatımın bir türlü katlanamadığım ve hala halledemediğim en zor tarafı temizlik sorunudur
 Burada suyu bulmak için her gün ta çaya kadar gitmek gerekiyor
 Çayın suyu ise bir akar balçıktır
 23 Gerçi köyün içinde su yok değildir
 Fakat, gerek kuyunun, gerek çeşmenin başı, her gün sabahtan akşama kadar doludur
 Apdest alan ihtiyarlar, evlerine su taşıyan kadınlar, kızlar ve akla sığmayacak derecede pis oyunlarla oynayan çocuklar hep oradadır
 Bazı, çaya kadar gitmekten üşenen kadınların da çamaşırlarını çeşmenin yalağında yıkadıkları olur
 Hasat mevsimlerinden sonra haftalarca her nevi hububat aynı yalakta yıkanıp ayıklanır
 Hatta çok kere, yenilecek şeylerin; çocuk bezleri, kirli don ve gömleklerle bir arada çalkalandığı da olur
 Bu pisliği onlara anlatmak bir türlü mümkün değildir
 Bu gibi iddialarımı yalnız Mehmet Ali tasdik eder görünür
 Lakin, pisliğin köylülükten o kadar ayrılmaz bir vasıf olduğuna kanidir ki, bununla uğraşmaya hiç istek göstermez
 Zaten, buraya geldiğimiz günden beri, Mehmet Ali, benim hükmümden büsbütün sıyrılmış, tamamıyla asker olmazdan önceki haline dönmüştür
 Dünkü neferimin hüviyetinde müşahade ettiğim bu geriye doğru gelişme, ilk zamanlar, beni çok hayrete düşürüyordu
 Sonra, ben de, yavaş yavaş köylüleşmeye başlayınca, bu olayı, çevrenin kişi üzerindeki etkisine vermekte güçlük çekmedim
 Talim, terbiye, iyi örnek, bunların hepsi geçici şeylerdir
 Ve çevre değiştirmedikçe, insanın değişmesine imkan yoktur
 Bu küçük mülaliazadan, Türkiye'deki yenilik ve garpçılık hareketlerinin, neden başarısızlığa uğradığı sorununa kadar çıkabiliriz
 Fakat ben, buraya yalnız düşman zulmünden masun kalmağa gelmedim
 Kendi kafamın cevrinden kurtulmak için de geldim
 Düşünmek; insanların, mağara devrindeki gibi henüz birtakım toprak ve taş kovukları içinde yaşadığı ve hayvanlarla haşır neşir olduğu bu yerde düşünmek, bana bir ayıp gibi geliyor
 Bazı, köylülerle konuşurken soyut bir fikrin ortasında dilim tutulup kalıveriyorum
 Bir gün, bir öğle üstü idi
 Kahvenin çardağı altında oturuyorduk
 Bizim Mehmet Ali, Bekir Çavuş, Salih Ağa ve Muhtar, hep orada idiler
 Bahis, harp üzerine ve onun akıbetlerine dairdi
 Onlara İstanbul'un dört devletin askeri işgali altında olduğunu, İzmir'in ta Bursa'ya kadar Yunanlılar tarafından istila edildiğini, Adana'dan henüz Fransızların el çekmediğini, Urfa'da, Antep'te kanlı olaylar cereyan etmekte olduğunu haber veriyor ve her birinin yüzüne ayrı bir dikkatle bakıyordum
 Hiçbirinde ne hayret, ne dehşet, ne de alelade bir alaka izine tesadüf etmedim
 Ateşin içinden henüz çıkmış olan Mehmet Ali bile artık bunları geçmiş zamana ait bir masal gibi dinliyordu
 Dedim ki: İşte Mehmet Ali bilir; İstanbul'da ne padişahın, ne devletin, ne hükümetin beş paralık itibarı kaldı
 Yüzbaşı rütbesinde yabancı subaylar, sadrazamlara emir veriyor
 Padişaha, filan adamı filan yere tayin et, filanı filan yerden kaldır, diye akıl öğretiyor
 Dinlemezse, kamçısını sallayarak Mabeyin kapısına dayanıyor
 Ahaliye ise, yapılmadık cevir kalmadı
 Memleketin büyüklerini, akıllı adamları alıp Malta adasına sürdüler
 Kimseye ağız açtırıp söz söyletmiyorlar
 Herkesi, olur olmaz sebeplerden haraca kesiyorlar
 Şundan, tavuğu baş aşağı tuttun diye beş lira, bundan, tramvayda yüksek sesle konuştun, diye on lira alıyorlar
 Gene yüzlerine bakıyorum
 Bu işleri, tuhaf bile bulmuyorlar
 Sonra hislerine dokunmak istiyorum
 Diyorum ki: 24 – Bunların tecavüzünden ne karılarımızın ırzı, ne çocuklarımızın canı, ne din, ne iman, hiçbir şeyimiz kurtulamadı
 Hepsine el uzatıyorlar
 Ve bunları izah eden vakalar anlatıyordum
 Tam bu sırada bir de baktım ki, muhtar uyukluyor
 Mehmet Ali elindeki çakı ile bir söğüt dalını yontuyor
 Salih Ağa, ta uzakta, yamaçta, otlayan davarlarını gözetliyor
 Yalnız, Bekir Çavuş biraz dikkat eder gibi göründü: – Efendi, tekrar savaş olacak mı
 dedi
 – Olmaktadır; dedim
 İşitmediniz mi
 Mustafa Kemal isminde bir büyük adam, bir büyük kumandan, İstanbul'dan çıktı, Anadolu'ya geçti
 Erzurum'da, Sivas'ta, milleti başına topladı
 – Hükümet, devlet görevini yapmıyor
 Biz kendi kendimizi koruyacağız
 Düşmana karşı koyacağız dedi
 Şimdi, onun adamları taraf taraf Yunanlılarla, Fransızlarla döğüşüyor
 Hepsi öyle kahraman kişiler ki
 Ve destani kıssalarla onları heyecana getirmeğe çalıştım
 Çanakkale'de bulunmuş olan Mehmet Ali, Mustafa Kemal adını hatırlıyor
 Ona göz ucuyla baktım
 Başını yonttuğu söğüt dalından kaldırdı
 Benden tarafa döndü: – Beyim, Allah vere de, bizi tekrar askere almasalar, dedi
 Bu, benim köydeki en hüzünlü günüm oldu
 25 Salih Ağa, köyün zengin adamlarından biridir
 Lakin, kılık kıyafet itibarıyla bir dilenciden hiç farkı yoktur
 Kışın en soğuk günlerinde bile, onun çorap giydiğini hatırlamıyorum
 Ökçesi basık pabucunun içinde, kara ve çatlak topuklu ayakları, ellerinden ziyade ortadadır
 Denilebilir ki, rüşeymi ve yeraltı kişiliğinin bütün ifadesi bu ayaklarda toplanmıştır
 Rahat mıdır
 Sinirli midir
 Bir arazi meselesinde, köylülerden birine, bir oyun oynamak üzere midir
 Bir işte kazanmış mıdır
 Kaybı mı vardır
 Sizin hakkınızda ne düşünüyor
 Bunları anlamak için hemen ayaklarına bakınız
 Eğer bunlardan birinin başparmağı oğulmakta ise Salih Ağanın canı bir şeye sıkılmış demektir
 Eğer bunlardan biri ayakkabıyı, parmaklarının ucunda hafif hafıf oynatmakta ise, biliniz ki, keyfi yerindedir
 Çıplak tabanlarını sizin yüzünüze doğru uzatıyor ve hareketsiz duruyorsa, emin olunuz ki, yeni gasbettiği bir lokmanın hazım devresini geçirmektedir
 Fakat, sizin hakkınızda bir fesat kurmakla meşgulse, bu ayaklar, iki büklüm, onun altında saklıdır
 Sinsi sinsi, bir ava doğru yaklaşan tilkinin adım atışlarını hiç görmedinizse, Salih Ağanın yürüyüşüne bakınız
 Salih Ağa, bütün köy halkını öyle sihir ve nüfuzu altına almıştır ki, dört yıldan beri, hep benim emrimle hareket etmeğe alışmış olan Mehmet Ali bile, köye geldikten sonra, iktisadi durumumu tayin için bana, bir kere gidip Salih Ağaya danışmamı tavsiye etti
 – Beyim, akıllı adamdır
 Ne edeceğini sana o bildirir, dedi
 Lakin ben ona danışmaktansa hiçbir şey yapmamayı ve hazır paradan yemeği tercih ediyorum
 İstanbul'da babamdan kalan evi sattığım vakit, bunun parasıyla, gene Anadolu köylerinden birinde, bir bostan ortasında bir küçük ev almayı tasarlıyordum
 O bostan, gelirimi temin edecek, bu evceğizde de ömrümün son yıllarını yaşayacaktım
 Lakin, bu köyde, bostana elverişli hiçbir yer görmüyordum
 Gerçi Porsuk Çayı, ta yanı başımızdan geçiyor
 Ama, bunun suyundan istifade etmek için, enikonu bir kanalizasyon ameliyesine ihtiyaç görülüyor
 Bu kıyısındaki sazlık ve bataklık toprağı kadar masraf ve emeğe bağlı iş
 Zaten köy içinde, bostancılıktan anlar tek adam yoktur
 Oysa ben, Batı Anadolu'da ne güzel, ne yeşil bostanlar görmüştüm
 Ortalarında bir dolaplı kuyu vardı
 Gözleri bağlı bir hayvan, durmadan bu dolabı çevirir
 Ortadaki çıkrık, kah bir çocuk gülmesine, kah bir kadın hıçkırığına benzer sesler çıkarır
 Sıra sıra demir kovalardan sular boşanır, dolar
 Vakit, bir yaz akşamıdır
 Kavak ağaçlarında Ağustos böceklerinin sesi, henüz dinmemiştir
 Kuyunun dört bir tarafından, düz, uzun, küçük toprak kanallar, serin ve berrak suyu sarışın marul tarlalarına doğru götürür
 Elinde ufak bir çapa ile, bir adam, bu kanalların çizdiği geniş dörtgenler arasında, güya, bir tabiat mezhebinin ibadetini yapıyormuş gibi yavaşça eğilip kalkar, durur, çömelir
 Ve siz, bir asma çardağının altında, bu alemin rehavetli bir seyircisisinizdir
 Hava da sulanmış toprak kokuyordur
 İşte, son zamanlar, bu benim biricik hülyamdı
 26 Burada ise, yalnız gerçek; çıplak, çirkin, kaba, yalçın gerçek
 Boz toprak dalgaları, alabildiğine uzuyor
 Yeknesak ovayı ikiye bölen Porsuk Çayı şiddetli bir zelzelenin açtığı bir uzun, bir yılankavi yarık gibidir
 Hiç suyu görünmez
 Ta yanına gittiğiniz zamanda bile, o suyun cana can katan serinliğini ve rengini bulamazsınız
 Boz topraklar orada çürümüş ve pıhtılaşmış sanılır
 Elinizi bir soksanız günün hangi saatinde ve hangi mevsiminde olursa olsun bir cerahat gibi ılıktır
 Ve tepeler
 Ve tepeler, birer urdur
 Ve bütün ufkun çerçevelediği alem, ancak, bu ıstırap manzarası ile canlı görünür
 Boş ve lüzumsuz feza içinde; hiçbir kuşun geçtiğini görmedim
 Allah insanları intihaba davet için, o büyük Tufan cezasını tertip zahmetine katlanmamalı idi
 Nuh'un ümmetini, böyle bir toprak üstünde bu çıplak tepelerle çevrilmiş yere bırakmalı idi
 Her akşamüstü sanıyorum ki, artık dünyanın sonu gelmiştir
 Üzerinde yaşadığım bu toprak, ya içindeki gizli dert ile şişip çatlayacak, ya da, bir dehşetli gürültü ile yerin dibine doğru çöküp gidecektir
 Onun içindir ki, her sabah, gözlerimi açar açmaz, derin bir hayal kırıklığına uğrarım
 – Niçin, beklediğim tabii olay vuku bulmadı
 derim
 Ve damlardan çıkan bütün hayvanlar, benimle beraber bu işe hayrettedirler
 Demek bir gün daha
 Ve, ne gün
 Emeti ninenin yetimi, davarı önüne katmış her adımda, bir ihtiyar adam gibi öksüre öksüre sırtlan tırmanıyordur
 Kara mandalar, bir filden daha buruşuk, daha uyuz, iri, çapaklı gözlerini devirerek, etrafta yiyecek bir şey aramaktadır
 Köyün mezbelesinde, köpek enikleriyle insan yavruları birbirine karışmış, oynaşıyorlar
 Kah küçük çocuklardan biri, süprüntülerin arasından kemirecek bir şey bulup çıkarır
 Köpek, üzerine hücum eder, kah köpeğin ön ayakları arasındaki bir lokmaya çocuk saldırır
 Bazen de, iki taraf arasında paylaşılamayan bir karpuz veya kavun kabuğunu, bir mandanın sömürdüğü görülür
 İşe gitmeyen eşekler, açlıktan ve sıkıntıdan, akşama kadar, acı acı anırırlar
 Ah, bu eşek anırışları
 Dünyada bundan yanık, bundan elemli bir ses daha bilir misiniz
 Sustukları vakit de, tavırları, bu feryatlardan daha az hazin değildir
 Kara, derin ve kadifemsi gözlerinde bir gam uzun ve güzel kulaklarında bir titrek duygu ve kafalarında derin düşünceler taşıyan hakimlerin şirin vakarı vardır
 Ben, bu hayvanları çok severim
 Bu çirkin, galiz tabiat ortasında tatlı ve cana yakın yalnız onlardır
 Mehmet Ali'lerin bir boz eşeği var
 Bütün evin işini gören odur
 Büyük şehirlerde, Frenklerin bonne a tout faire dedikleri hizmetçi kadının görevlerini o yapar
 Yalnız, yemek pişirmesini bilmez
 Çamaşır yıkamaz ve ütü ütülemez
 Zaten bu işten iki tanesi pek seyrek yapılan, bir tanesi de hiç yapılmayan şeylerdir
 Her ayda, iki üç defa kah Mehmet Ali'yi, kah anasını, kah kardeşini kasabaya götürüp getiren de bu eşektir
 Mehmet Ali'nin anası, evde yaptığı bütün iyi şeyleri, yemez, içmez, hiç kimseye tattırmaz, alır kasabaya götürür
 27 Ben geldiğim günden beri gerçi, bunların bir miktarını evde alıkoyabiliyoruz
 Ben yağı olsun, yoğurdu olsun, peyniri veya sucuğu olsun, kasabadaki fiyatının iki mislini verip almağa muvaffak olabiliyorum
 Bu suretle de kadın gene memnun görünmüyor
 Mırıldanıyor
 Çünkü, onca, paranın bereketlisi, pazarda kazanılandır
 Onun için, çok zaman hiç kimseye haber vermeden, sabahleyin, şafakla beraber sıvışır
 Zaten, yol uzundur
 Köylülere sorarsanız, De–e, şuracıkta, derler, amma köylülerin de–e, şuracıkta'sını ben bilirim
 En kısa de–e, beş altı saat sürer
 Bunlarda zaman kavramıyla mesafe kavramından niçin eser yoktur
 Gün geçtikçe, bu sorunun karşılığını, kendi kendime buluyorum
 Çünkü; bende de, buraya geldiğim günden beri, zaman kavramı hayli zayıflamıştır
 İlk aylar, günlerin adını unutuyordum
 Şimdi, ayları birbirine karıştırıyorum ve yalnız mevsimlerin değiştiğini hissediyorum
 Kaç yaşımda olduğumu ve arkamda bıraktığım geçmişi unuttuğum gün, kimbilir, ne kadar rahat edeceğim
 Lakin, bu hale vardığım vakit de, gene bu engin ve kurak ovaların korkunç genişliğini hissetmekten kurtulamayacağım
 Bu his her an yüreğimi burkuyor, başımı döndürüyor ve irademi hurdahaş ediyor
 Lakin, bu köy, bir çöl ortasında, bir konak kadar bile yüreğime güven vermiyor
 Bir konak, mesafe içinde bir hareketi gösterir
 Bugün, burada iseniz, yarın bir vahanın kenarına erişeceksiniz
 Öbür gün, bir büyük nehrin suları sizi karşılayacaktır
 Oysa, Orta Anadolu'da bir köy donmuş bir konaktır
 Burada, mesafe sizi yutmuştur
 Siz, mesafe içinde, dehşetten donmuşsunuzdur
 Gerçekten, bir eski Hitit harabesine benzeyen bu köyde, insanların, toprak altından henüz çıkarılmış kırık dökük heykellerden farkı ne
 Ara sıra, Bekir Çavuş'la, onun gezip gördüğü yerlerden bahsederiz
 Bekir Çavuş, çok yer gezip görmüş olmakla övünür
 Onca, hemşerilerinin bu kadar geri kalmalarının sebebi, kendisi gibi gezip görmemiş olmalarıdır
 – Ah, beyim, bir düşün
 Yirmi üç yıl askerlik bu
 Ne Urumeli kaldı, ne Şam, ne Girit
 Ve sırasıyla, bütün bulunduğu yerleri sayar
 Ona göre dünya, bir uzun şerit gibidir
 Bu köyden başlar, bu köyde biter
 Ve bu şerit üstünde şehirler, ülkeler, kıtalar, adalar, sıra sıra, birer yol menzilini gösteren noktalardır
 – Girit'te, der, ben, sabun yapılırken gördüm
 Zeytini, böyle bizim gibi dibekte dövmüyorlar
 Fabrikaları var: Bir yandan zeytin koyarsın, öbür yandan yağ çıkar
 Çekirdekleri bir yana, çöpü, posası bir yana gider
 Buz gibi zeytinyağı
 Aha, tıpkı İstanbul suyu gibi
 Sabuna gelince
 – Şam mı
 Hey Allahım, hey
 Orayı gördükten sonra ben, gayri dünyanın hiçbir tarafına metelik vermem
 Bir su, bir yeşillik
 Tıpkı bizim imamın anlattığı Cennete benziyor
 İnan olsun, beyim tam sekiz türlü yemiş saydım
 Bir karpuzu var
 Halebinkiler gibi bal
 Hele Tulkerim karpuzu, beş kişi bir araya gelse yerinden kaldıramaz
 Bekir Çavuş'un başka memleketlere dair, bu basit hikayeleri muhayyilemi tatlı tatlı okşamaktan geri kalmaz
 Beni, şu bulunduğum yerden alıp götüren her söz, her hikaye, her resim bana, adeta bir bedii heyecan veriyor
 Bir gün, Bekir Çavuş, bana bilmem nerenin suyundan, yemişinden bahsederken, sordum
 – Ya kadınlar
 28 Elli yaşında adam utangaç bir çocuk gibi önüne baktı
 Geniş ve sürekli bir gülümseme ile sırıttı
 Bu vak'a, köye gelişimin yedinci veya sekizinci ayında mı ne oldu
 Bu vak'a, diyorum
 Zira, dilimin ucuna, farkına varmaksızın, birdenbire gelen bu soru, bana, his hayatımın şayanı dikkat bir merhalesine geldiğimi ispat etti
 Bu çorak yerlerde, derimi kavuran ateş, yavaş yavaş içimi sarıyor, gönlümü kavurmağa başlıyor
 Ben, yalnız sudan, gölgeden ve yeşillikten yoksun değilim
 Buraya geldiğim günden beri, kadın veya kız denilmeğe layık tek bir yaratık dahi görmedim
 Oysa, ben, Mehmet Ali'nin düğününde de bulundum
 Mehmet Ali, buraya geldiğimizin ikinci ayı civar köylerin birinden bir kız aldı
 Bu, onun üçüncü evlenmesi olmakla beraber, kendisine, bir yeni güveye yapılan şeylerin hepsi yapıldı
 Ah, ne ağır, ne sıkıntılı ve ne kadar kaba idi bu düğün
 Mutlaka, Avrupa'da, bir cenaze alayı bundan daha ferahlıdır
 Üç gün, üç gece süren bu tören esnasında, bana en acıklı görünen insan, Mehmet Ali'nin bizzat kendi oldu
 Çünkü o, güveylik sıfatını takındığı günden itibaren, artık hiçbir işe yaramaz bir şey gibi oldu
 Bir köşede oturmağa ve başkalarının geliş gidişlerini, oynayışlarını, yiyip içişlerini, giyinip kuşanışlarını kenardan seyretmeğe mahkumdu
 Garibi şu ki, gelin de ortada yoktu
 Her gün, sabah olunca, köyün ihtiyarları ve ileri gelenleriyle beraber bir duvarın dibine oturuyoruz
 Delikanlılarla genç kızlar ve bunlar arasında kırkını geçmişler, çoğunlukta idiler
 Ve hepsi birden, erkeği az dişisi çok bir küçük insan kümesinden ibaretti
 Birbirinden ayrı halkalar halinde girip karşılıklı raksediyorlar, eğleniyorlar
 Bu rakıslar, sürekli zıplamalardan ve sağa sola gidip gelmelerden husule gelen, yeknesak ve ağır birtakım danslardır
 Çatlak bir zurna ve bir davulla arap kabağı arası bir darbuka, havayı çatır–çatır çatlatıyor
 Ben, duvarın dibinde gülümsemeğe, memnun ve ilgili görünmeye çalışıyordum
 Elinde mızrak yerine değnekler ve kalkan yerine birtakım tahta parçalarıyla eski hamasi rakıslar taklit eden bir adama, arasıra, bir lira atıyorum
 Her atışımda itibarım bir parça daha artıyor
 Adeta, oynayanların hepsine birden yeni bir şevk geliyor
 İşte, köy kadınlarının, köy kızlarının hepsi gözümün önündedir ve hepsi de yeni, süslü düğünlük esvaplarını giymişlerdir
 Dizi dizi altınları başlıklarının etrafında kırk zil parçaları gibi birbirine çarpıyor
 Çoğu biçimsiz, bücür, yusyuvarlak veya lüzumundan fazla iri olmakla beraber aralarında kat kat kumaş yığınlarına rağmen, insana narin, körpe ve tombul hissini veren vücutlar da yok değil
 Fakat, bunların ellerine, ayaklarına bakılınca o hafif tatlı his hemen dağılıveriyor
 Bu düğün esnasında bana en çok ıstırap veren şey, ziyaretler oldu
 İçleri isim veremeyeceğim birtakım karışık yemeklerle dolu lengerler getirilip ortaya kondu mu ne yapacağımı bilmiyordum
 Bir kadın, eteğinin içinde ekmekleri daha doğrusu yaş yufkaları– getiriyor
 Her birimizin önüne bir topak atıyor ve eller hep birden lengerlerin içine dalıyor
 Bunlar arasında bazen Mehmet Ali'nin güveylik kınalı elleri de vardır
 İçimden: Mutlaka bütün bunlara alışmalıyım diyordum
 Fakat, Mehmet Ali'nin evlenme töreni bütün gayretimi kırar gibi oldu
 29 Nihayet, gelin bir hamam bohçası gibi cansız ve şahsiyetsiz, evden içeri sokuldu
 Kuşlar nasıl sevişir
 Kediler nasıl sevişir
 Biliyorum
 Lakin, bu köy halkının nasıl seviştiklerini tahmin edemiyorum
 Bizim gibi, gözgöze bakışırlar mı
 El ele tutuşurlar mı
 Dudak dudağa gelirler mi
 Okşayışları nasıldır
 Kalbin, bir süt çanağı gibi kabarıp taştığı dakikada, ağızlarından çıkan sesin anlamı ve ahengi nedir
 Mehmet Ali'nin evlenmesinden sonra, bu benim için bir düşünce konusu oldu
 Anadolu'da, köylü kadını şuhluktan, naz ve işveden o kadar yoksundur ki, onların hangi biriyle, böğür böğüre, koyun koyuna yatsam, vücudumun hiçbir şey duymayacağını tahmin ediyorum
 İhtimal ki, çok da fena kokarlar
 Kendileri hakkında, bu hislerimi içgüdüleriyle sezdikleri için midir, nedir bilmiyorum, onlar da, bana her rastgelişlerinde, arkalarını çeviriyorlar
 Yahut –eski Yunanlılar devrinde yas tutan kadınlar gibi– yere çömelip başlarını örtüyorlar
 Ve benden başka hiçbir erkeğe bu hareketi reva görmüyorlar
 Buraya geldiğimin bilmem kaçıncı haftası idi
 Mehmet Ali'ye sordum: – Kadınlarınız niçin yalnız benden kaçıyorlar
 – Yabansınız da ondan, beyim
 Bu yaban lafı, beni, önce çok kızdırdı
 Fakat, sonra anladım ki, Anadolu'lular, Anadolu köylüleri tıpkı eski Yunanlıların kendilerinden başkasına barbar lakabını vermesi gibi her yabancıya yaban diyorlar
 Bir gün
 bir gün, onlara, ispat edebilecek miyim ki, ben bir yaban değilim
 Benim damarlarımdaki kan onların damarlarında işleyen kandır
 Aynı dili söylemekteyiz
 Aynı tarihi ve coğrafi yollardan, hep birlikte gelmişizdir
 İspat edebilecek miyim ki, aynı Allah'ın kuluyuz
 Aynı siyasi mukadderat, aynı sosyal bağlar, bizi kardeşlik, evlatlık, analık babalık üstünde bir yakınlıkla birbirimize bağlamıştır
 Lakin, hangi sözlerle, hangi seslerle
 Gündelik hayatın ufak tefek ihtiyaçlarını bile anca ifadeye güç bulabiliyorum
 Nerde kalmış ki, onlarla, bu kadar genel konular üzerinde konuşacağım
 Gün geçtikçe daha iyi anlıyorum: Türk entelektüeli Türk aydını, Türk ülkesi denilen bu engin ve ıssız dünya içinde bir garip yalnız kişidir
 Bir münzevi mi
 Hayır; bir acayip yaratık demeliyim
 Öyle ya, bir insan tasavvur edin ki hangi ırktan, ne cinsten olduğu belli degildir
 Kendi vatanı addettiği memleketin dibine doğru ilerledikçe, kendi kökünden uzaklaştığını hissediyor
 Hissetmese bile etrafında nasıl olan boşluk, soğuk ve itici hava, ona her an kendi toprağından sökülmüş bir aykırı, bir acayip nebat olduğunu bildiriyor
 Her memleketin köylüsüyle okumuş yazmış zümresi arasında, aynı derin uçurum var mıdır
 Bilmiyorum
 Fakat okumuş bir İstanbul çocuğu ile bir Anadolu köylüsü arasındaki fark bir Londralı İngilizle bir Pencaplı Hintli arasındaki farktan daha büyüktür
 Bunu yazarken, elim titriyor
 30 Buraya geldiğim günden beri beni işgal eden en önemli, en büyük şey, Mehmet Ali'nin evindekilerden başlayarak, köylüleri kendime alıştırmak, ısındırmak olmuştur
 Lakin şimdiye kadar –işte buradaki yaşantımın bu sekizinci ayıdır hala küçük İsmail'le Mehmet Ali'nin anası Zeynep Kadından başka birisinde muvaffak olduğumu sanmıyorum
 Gerçi, köylülerden çoğuyla ahbapça konuşuyoruz
 Ağaç altı, çeşme başı, dere boyu ve kahve arkadaşlığı ediyoruz
 Lakin, öyle derinliği olmayan, o kadar gevşek bir ahbaplık ki, görüyorum, ne onları ben, ne onlar beni tatmin ediyor
 Hepsi benim yanıma yürekleri, kafaları gibi kalın sargılarla bağlanmış olarak geliyorlar
 Ve bahislerimiz hep topraktan, havadan, zamandan yakınmaktır
 Esasen, Mehmet Ali'nin anasıyla da, bundan başka bir şey konuşmuyoruz
 On iki yıldır, dul olan ve bütün ailenin tek başı, bu katı, sert ve mütevekkil insanda, tabii güçlerden bir şey gizlenmiş gibi duruyor
 Kırk yaşında mıdır
 Ellisinde midir
 Bilinmez
 Eli ayağı, bir ağacın henüz topraktan sökülmüş kökleri gibidir ve bilirim ki, vücudu, bir meşe kütüğü kadar sağlamdır
 Onun, çok kere, küçük boz eşeğin taşıyamadığı en ağır yükleri alnından bir ter akmadan dimdik taşıdığını görmüş ve tarlada, saatlerce, belini doğrultmaksızın çalıştığına şahit olmuşumdur
 Zeynep Kadın, bir gün, bir komşu kavgasında, paylaşılmayan bir kocaman dibek taşını, huşunetle teperek bir hamlede yere devirmişti
 Zaten, bu sakin ve mütevekkil kadının, öfke başına vurduğu zaman ne yapacağı kestirilemez
 Bir defa, kasabadan geç gelen İsmail'i, altına alıp öyle bir dövdü ki, Mehmet Ali de dahil olmak üzere, bütün ev halkı çocuğu elinden alamadık
 İşte, bu vak'a esnasındadır ki, hem Mehmet Ali'nin karısı ve hem de kız kardeşleriyle karşılaştım
 Beni sofrada görür görürmez, her üçü de, bir kümeste ürkmüş tavuklar gibi kaçıştılar
 İsmail ağlamıyordu
 Bağırmıyordu
 Sanki bir ağır ve zahmetli görev esnasında imiş gibi ciddi idi
 Yalnız kendisini anasının elinden çekip odama sürüklediğim vakit, cılız ve çökük göğsünün altında, kalbinin bir demir tokmak kuvvetiyle şiddetli şiddetli çarptığını duydum
 İçerisinde tok tok vuran bu ses, onun incecik göğüs tahtasını hurdahaş etmeğe kafiydi
 Nasıl oldu da, deminki badireden, sağ ve salim kurtulabildi
 Her vakit, her vakit bu cılız, soluk ve raşitik insanlar için kendi kendime sorduğum budur
 Zeynep Kadından yüz kat daha haşin ve merhametsiz olan bu tabiatın sürekli dayakları altında didik didik olmuş bütün bu insanları, koruyan ve hayatlarını devam ettiren gizli kuvvet nedir
 Hey, onu sana sormalı, Zeynep Kadının karnı
 O müthiş dayak faslından sonra, İsmail, bir süre benim odamda, büzülmüş kaldı
 Sonra, uykuya daldı
 Odanın bir köşesinde, zavallı küçük ve mustarip vücudunu seyrediyorum
 Bu vücut, her tarafı kırılmış, birbiri üstüne yığılmış bir külçe halinde
 Kafa; iki kolla dizlerin arasında kaybolmuş
 Odanın sessizliği içinde solumalarını duymasam onu ufak bir paçavra yığını sanacağım
 Bu yaratık, çocukluk nedir bilmedi
 Başka diyorlardaki çocukların gülüp oynamaktan başka bir şey yapmadıkları mutlu çağda, bu, yirmi yaşında bir delikanlının güç dayanacağı bütün ağır işleri görüyordu
 Yük taşıyordu
 Çapa çapalıyordu
 Diğer taraftan sıtma, küçük böğrünü zehirli tırnaklarıyla oyuyordu
 Acaba, doğduğu günden beri, bir defa olsun, hiçbir şeye güldü mü
 31 Sanmam
 Üç yaşında, dört yaşında yavrular görüyorum
 Hepsi, yüzlerine, kırk yaşında bir adam maskesi takmış gibi
 Yürüyüşlerinde bile olgun bir adam ağırlığı var
 Arkalarından bakarken, onlara, birtakım kederli cüceler denebilir
 Geldiğim gece, İsmail de benim üzerimde bir cüce etkisi bırakmadı mı
 Onun çocuk olduğuna, sonradan yavaş yavaş alıştım ve onu sevmeğe başladım
 Ona bakarken bir derin acıma duygusu, benliğimin ta derinliklerinden birer gözyaşı halinde sızdı
 Kalbime toplandı
 Ona doğru gittim
 Sırtını okşadım
 Zavallı köylü çocuğu
 Sen, iki üvey ananın yavrususun
 Biri demin seni döven anandır, öbürü de seni her gün döven, doğduğundan beri her gün döven yurdundur
 İkisinin acısı arasında, böyle kavrulup gitmişsin
 Yarın gençlik çağına girecesin
 Lakin, o vakit de, o vakit de
 Savaşta gördüğüm bütün o erler, gözümün önünden bir daha geçiyor
 Onların yırtık şalvarları ve kırmızı mintanlarıyla yalınayak gelişlerini, sonra haki elbiseleri içinde, kah sırtüstü, kah yüzükoyun düşüp ölüşlerini görüyorum
 Siperlerde, kendi kendine yavaş sesle konuşan Mehmetçiğin sesi kulağıma geliyor
 – Neden korkacakmışım, her gün atıyor, atıyor, hiçbiri değmiyor
 Bunu söylerken, mutlaka havada, başının üstünde düşman uçakları homurdanıyordu
 Dünya ile istediğim gibi ilişkimi henüz kesmiş değilim
 İstanbul gazetelerini arasıra alıyorum
 İlk İnönü zaferini, bunların birinden öğrendim
 Bu olay, benim için günlerce süren bir sevinç kaynağı oldu
 Köyde her önüme gelene durmadan bunu anlatıyorum
 Yalnız bundan bahsediyorum
 Diyebilirim ki, elimden kimse kurtulamadı
 Bana sokakta arkasını çeviren kadınlar, beni görünce kaçışan çocuklar bile elimden kurtulamadı
 Mehmet Ali'nin anası, kız kardeşi, karısı, küçük kardeşi ve bilhassa Mehmet Ali benden bunalacak hale geldiler
 Köyde, zaten aklıma güveni olmayanlar, beni, büsbütün çıldırdı sanmışlardı
 Bir an geldi ki, ben de kendimden şüphelenmeğe başladım
 Sevincime bir had tayin ettim
 Eleme, kedere, hatta sevince bir sınır tayin etmek
 Bunu, yalnız şehirlerde olur bilirdim
 Meğer insan, köylerde, dağ başlarında ve mağara kovuklarında da samimi olmak, içinden geldiği gibi, içinden geldiği kadar gülüp ağlamak hürriyetine sahip değilmiş, toplumun görenekleri, kuralları, insanların yarı çıplak yaşadıkları bu köstebek yuvalarında da aynı şiddetle hüküm sürüyormuş
 Hele, bu donmuş alem içinde, sevinçli bir adam görmek kadar anormal bir şey olur mu
 Bu toprak duvarlar, örüldükleri günden beri mutlaka hiçbir kahkahanın aksi ile çınlamamıştır
 Bu durgun tevekkül havası, hiçbir şenlik gürültüsüyle dalgalanmamıştır
 Mehmet Ali'nin üç dört yıllık bir ayrılıktan sonra evine geldiği gece gözümün önünde: Sessizce, lambayı yere koyup çekilen ananın gölgesi
 Sıska bir çocuğun acıklı, kısılmış yüzü
 Mehmet Ali'nin düğünü gözümün önünde
 O gün her günden daha kasvetli, daha ağır bir gündü
 Zurna çatlak, oyunlar isteksiz ve yemek tatsızdı
 32 İnönü zaferinin ertesi, ben bunlara kızmıyorum
 Acaba memleketin neresi donandı
 Neresi şenlik etti
 Bu büyük olay, gazetelerde alelade bir havadis gibi mi geçti
 Hiçbir yerde, Mustafa Kemal'in İsmet Paşa'ya, İsmet Paşa'nın Mustafa Kemal'e çektiği telgraflar, alevden birer satır halinde, gökyüzüne çizildi mi
 Gelen gazetelerde, boş yere bir genel neşe yankısı arıyorum, bulamıyorum
 Belki Anadolu'nun ücra bir kasabasında, Ankara'da, şuraya buraya asılmış, tek tük kandiller, bu zaferin tek şenlik aydınlıklarıdır
 Hayalimde, kendi kendime yaktığım bu ışıklar, bana engin ve karanlık bir gurbet diyarı olan Türkiye'de donmuş ve kör olmuş gönüllerin tek hayat mihrakları gibi geliyor
 Ne sönük, ne fersiz, ne cılız hayat mihrakları
 Günün birinde bunlar, büyüyüp boz renkli Anadolu yaylasını, ısıtarak aydınlatacak bir heybetle ateş halini alabilecek mi
 Eğer öyle olacağını bilsem
 Eğer bilsem
 Birkaç gününü kasabada geçirmeğe giden muhtar, birtakım havadisler ve birtakım yeni fikirlerle döndü
 Gerçi, bana pek açılmıyor
 Fakat, ben, bana söylediklerinin arkasında, söylemek istemediklerini keşfediyorum
 Ve bazı yarım cümlelerini, başkalarından işittiklerimle tamamlayarak kafasının içindeki şeylere nüfuz ediyorum
 Ona göre, Kemal Paşa'nın açtığı yol, çıkmaz bir yolmuş
 Hem de çok tehlikeli imiş
 Çıkmaz bir yolmuş, çünkü padişah kendisiyle beraber değilmiş
 Padişah, düşmanla çoktan barış yapmış
 Sonra, Avrupa diye bir kraliçe varmış
 O işe karışmış
 Ben sizin müşkülünüzü hallederim, demiş
 Tehlikeli bir yolmuş
 Çünkü
 düşman yalnız İzmir'de çoğunup otururken, Kemal Paşa'nın ettiklerine kızıp; daha ileriye varmış
 Bursa'ya kadar gelmiş
 Nihayet geçen gün, İnönü'ye dayanmış
 Öfkeden tirtir titreyerek: – Oradan püskürttük, hem de döğe döğe
 diyorum
 Muhtar, sinsi bir tebessümle, kırçıl sakalı arasından gülümsüyor
 Onu omuzlarından tutup sarsmak ve: – Ne gülüyorsun
 diye bağırmak istiyorum
 Öfkemi, yüzümden sezen köylüler, birer birer etrafımdan çekiliyorlar
 Muhtar, onlarla beraber ensesini kaşıya kaşıya ve önüne bakarak uzaklaşıyor
 Biraz ötede, benden uzak bir çevre teşkil edip duruyorlar
 Nihayet, çok yalnız kaldığımı hisseden Mehmet Ali, mahçup mahçup, bana yaklaşıyor
 Yanımda çömeliyor
 Daha dün kesip yonttuğu söğüt dalından değneği ile toprağı dürtüşlüyor
 Bana bir şeyler söylemek istiyor
 Fakat, nereden başlayacağını bilmiyor
 Birden soruyor: – Beyim bizi gene askere alacaklar mı
 – Olabilir
 – Nasıl olabilir, beyim
 Bizi terhis etmediler mi
 – Ettiler ama, düşmanlarımız terhis filan dinlemiyor
 Bak, şuracığa kadar geldiler
 Biraz kulak verseydik top seslerini duyacaktık
 Düşman askerleri şu tepenin ardından görünüverirse, elin kolun bağlı durabilecek misin
 Gelip de, senin evini, 33 köyünü yakıp yıkarken, çoluk çocuğunu dipçikle itip dürtelerken, bir köşede karı gibi büzülüp duracak mısın
 – Yok, beyim, buraya kadar geleceklerine aklım ermez
 – Eğer her köy, bu köydekiler gibi düşünürse, eğer her talimli asker, senin gibi tekrar askere gitmekten korkarsa, tabii gelir
 Ona hiç şüphe etme
 Tekrar önüne bakıp, değneğin ucuyla toprağı eşiyor
 Onu, artık hiç tanımıyorum
 Benim eski erimle bunun arasında, artık hiçbir ilişki yok
 Haydi git, haydi git; onlarla hasbıhal et, demek ve bütün eşyamı toplayıp, buradan kaçmak istiyorum
 Cephede, hiçbir işe yaramaz mıyım
 Adam sen de
 Bu kolsuzluğum, hem kendime, hem aleme karşı icat edilmiş bir boş bahane
 Yavaş yavaş köylülere hiddetim, kendi aleyhimde bir nefret haline çevriliyor
 Oturduğum yerden kalkıp ovaya doğru iniyorum
 Bu bir nisan günüdür
 Gökyüzünde beyaz bulut kümeleri birbirinin üstüne, yığılıyor
 Havada bir yağmur kokusu var
 Fakat, ayağımın altındaki toprak kuru, sert ve kokusuzdur
 Bu yıl, çok don oldu
 Hayvan telefatı, köylülerin gözünü korkuttu
 Salih Ağa'nın fikrine göre, gelecek mahsul mevsimi çok kötü olacak
 Yürüyorum, yürüyorum
 Böyle saatlerce, günlerce, aylarca, hiç durmaksızın yürümek istiyorum
 Biliyorum ki, bu çorak toprak dalgalarının sonu yoktur
 Birini aşınca öbürü, öbürünü aşınca bir başkası görünür
 Bu köyü, arkamda bırakacağım
 Üç dört saat sonra, gene tıpkı bunun gibi bir köy önüme çıkacak
 Gene kaçacağım
 Gene kaçacağım
 Porsuk Çayı, beni nereye kadar götürebilir
 Zira, bu çay önüme çıktığı andan beri, hep onun kıyısında yürüyorum
 Vakit vakit, ayağım toprağın üstüne fırlamış bir söğüt köküne çarpıyor
 Ne sünepe, ne miskin, ne biçare ağaçlar
 Porsuk Çayı'nın balçığı leş gibi kokuyor
 Öğle saati
 Arasıra, bulutların içinden sıyrılan güneş, bir müddet ensemi yakıp geçiyor
 Kimbilir, başka yerlerde bahar ne güzeldir
 Besbelli, başka yerler derken, İstanbul'u, İstanbul'un sayfiyelerini düşünüyorum
 Feneryolu, Göztepe, Erenköy
 Yüreğim bir karanlık odaya hapsedilmiş yaramaz bir çocuk gibi hopluyor
 Paramı Salih Ağa'da, eşyamı ve kitaplarımı Mehmet Ali'nin evinde bırakayım ve gideyim, gideyim
 Böylece İstanbul'a kadar yürüyeyim
 Bunun, gerçekleştirilmesi imkansız bir hayal olduğunu bilmekle beraber gerçekten yolumun ta ucunda bir İstanbul varmış şevkiyle yürümekte devam ediyorum
 Yolumun üstündeki dağları, nehirleri, sarp ve çetin geçitleri, Sakarya'yı, Bozdağ'ı, Acıdağ'ı yok farzederek, hemen hemen, gözü kapalı yürüyorum
 Unutuyorum ki şu dakikada istesem, Porsuk Çayı'nın öbür tarafına bile geçemem
 Böylece karmakarışık düşüncelerle, ne kadar yürümüşüm, bilmiyorum
 Birdenbire seyrek ve serin bir kavak kümesinin içine daldığımı hissettim, durdum
 Bu ufak korunun içinde, küçük, dar, fakat berrak bir dere akıyor
 Bu, çölde bir vaha mı
 Derhal içime derin bir sükunet geliyor
 Durduğum yere çömeliyorum ve elimi suya sokuyorum
 Ne o
 Bu ani hışırtı nereden geldi
 Ve bir kısık kadın gülmesi
 34 Etrafıma bakmıyorum
 Sol yanda, bir genç kız silueti bir geyik hafifliğiyle derenin kenarında ağaçların arasına doğru kaçıyor
 Biraz ötede durdu
 Dönüp bana baktı
 Mehmet Ali'nin köyünün, iki üç saat ötesinde, böyle bir yer
 Böyle bir yüz
 İnanılmayacak şey
 Uzaktan bana gülümsüyor
 Yağız ve uzunca yüzünün ortasında, iki yeşil göz ve bir sıra iri beyaz dişle bana gülümsüyor
 Tıpkı Mehmet Ali'nin köyündeki kızlar gibi giyinmiş
 Başı tıpkı onların başı gibi, kat kat sargılarla sarılı
 Beli kuşaklı ve alaca pazen donlu bir kız
 Niçin bana birdenbire harikulade bir şey gibi göründü
 Ben de, uzaktan ona gülümsüyorum
 Ağaçlardan birinin arkasına saklanıyor
 Yaklaşayım mı
 Belki, ürkütür, büsbütün kaçırırım
 Tekrar suya eğiliyorum
 Fakat bütün mevcudiyetimle hissediyorum ki, saklandığı ağacın arkasından bana bakıyor
 Birden başımı çevirdim
 Ağacın arkasından dışarıya uzanmış başı, tekrar çekildi: Bu, bir nevi oyun gibi
 Kendi kendime söyleniyorum: – İn midir, cin midir
 Cin olsa, şimdiye kadar kaybolması gerekirdi
 İn'se, benden niye kaçıyor
 Sezdirmeden, göz ucuyla, tekrar aynı noktaya bakıyorum
 Orada hiç kımıldamadan duruyor
 Artık sabrım tükendi
 Doğrudan doğruya ona seslendim
 – Kızım benden çekinme
 İşine bak
 Ben yabancı değilim
 Te şuradaki köydenim ve köyün ismini verdim, şimdi, söyle bakayım; sen hangi köydensin
 Ağacın arkasından güç işitebilecegim bir sesle: – Bizim köy de uzak değil
 Te, şuracıkta
 Ve köyün adını söyledi
 Fakat, bu kadarcık bir konuşma ile aramızdaki mesafe katedilmiş olamadı
 Kız gene ağacın arkasına saklanmış, ben gene suya eğilmiş kaldık
 Ayağa kalktım
 Ona doğru birkaç adım attım
 – Haydi, seni rahat bırakayım
 İşine bak
 İşte ben gidiyorum, dedim ve dereyi atlayıp öbür tarafa geçtim
 Derenin öbür kıyısında, ben, artık büsbütün başka bir adamdım
 O gün bugündür, kendimi toplayamadım
 Dereyi atlarken, sanki içimden ağır bir şey yuvarlanıp düştü
 Öyle bir şey ki, on dakika öncesine kadar, ben onu kalbimin üstünde veya kafamın içinde, bir demir gülle gibi taşıyordum
 İşte bu, yuvarlanıp düştü
 Şimdi, hafifim
 O kadar hafifim ki kolumu bir kanat gibi kımıldatsam havaya uçabilirim
 İnsanın gönlü ne tuhaf Günün birinde, kavak ağaçları arasından, bir genç kızın gülümsemesi, bir derecik, bir atlayış
 Her şey değişiyor
 Ortada, biraz önceki adamdan eser kalmıyor
 Nereye gitti, o adam ne oldu
 Eriyip gidiverdi mi
 Ve onun yerine gelen bu adam kimdir
 Nedir
 Kendi kendime, aşık olduğumu itiraf etsem çok gülünç bir şey yapmış olurum
 Yaşım otuzu geçti
 Ben beladan artakalmış bir adamım
 Zaten yirmi yaşımda iken de aşk hususunda o kadar safderun değildim
 Başka şeyler için, ekseriya yumuşak, sıcak ve coşkun olan gönlüm kadın önünde, sert ve soğuk durmasını bilirdi
 Kadına inanmaktansa, onu aldatmayı daha tatlı bulurum
 Zira sevildiğini hisseden kadın kadar çekilmez bir şey yoktur
 Kadının gerçekte, namert ve kancık olan tabiatı, öyle bir safhada, adeta öldürücü bir mahiyet alır
 Yabani kedilikten, zehirli yılanlığa geçer ve gitgide, hayalimizin ölçemeyeceği kadar derin, nihayetsiz ve tuzlu kötülük denizinde, gülerek çırılçıplak yüzmeğe başlar
 Ben, bu gerçeğe acı şahsi tecrübelerden geçerek varmış bir adam değilim
 Benim aşklarım, daima birer cinsiyet buhranından ibaret kaldı
 Bunda, çiftleşme mevsiminde muhtelif krizlere düşen bazı hayvanlardan farksızdım
 İki günden beri, köyde, olağanüstü zamanlara mahsus bir hal var
 Bayram mı
 Hayır
 Çünkü, hiç kimse yeni esvaplarını giymemiş
 Biri mi evleniyor
 O da değil
 Yalnız, herkes işini gücünü bırakmış, şunun bunun evinde hemen gizli diyebileceğim birtakım toplantılarda
 Sonra genel bir avarelik, bir kendinden geçiş, gözlerde bir alışmadığım parıltı
 Mehmet Ali'nin anası bile gülümsüyor ve yirmi yaş daha genç görünüyor
 Bekir Çavuş'un ağzı kulaklarına varıyor
 Bir Geldi
 sözüdür fısıldanıyor
 – Geldi
 Ahmet'inkilerin odasında
 – Geldi
 Görmediniz mi
 – Geldi; ama çok kalmayacakmış
 Mehmet Ali'yi şöyle bir kenara çektim: – Ne var
 Ne oluyor
 O da kendini genel heyecana kaptırmış görünüyor
 Sırıtarak: – Hiç, beyim, diyor
 Fakat ben sıkıştırınca söyledi: – Şeyh Yusuf geldi beyim, Şeyh Yusuf
 – Bu Şeyh Yusuf da kim oluyor
 – Mübarek, büyük bir adam
 Her yıl gelir, duasını alırız
 Hastaları okur üfler
 Bize güzel öğütler verir
 Yol gösterir
 Başı sıkıda olanları selamete çıkarır
 – Hangi tarikattan bu şeyh
 – Bilmem beyim; o kadarını gayri bilmem
 – Peki, bu adamın şimdiye kadar size ne iyilikleri dokundu
 36 – Çok, beyim
 Fakat, bu iyiliklerin bir tanesini saymadan, yalnız, esrarlı bir tavırla başını sallıyor
 – Yalnız muhtarın karısını iyi edemedi
 – Ya Salih Ağa'nın oğlunun kamburunu düzeltebildi mi
 – Ya Bekir Çavuş'un kızı Zehra'nın gözlerini açabildi mi
 – Ya şu meczup Memiş'in aklını başına getirebildi mi
 Mehmet Ali cevap vermiyor
 Önüne bakıyor
 Biliyorum ki bana, içinden, öfkeleniyor
 Bana karşı, her ne zaman öfke duyarsa böyle sessiz, önüne bakar
 Daha alaycı, daha babayani bir tavır takınarak devam ediyorum: – Gelelim öğütlerine
 Neymiş bakalım onlar
 – Aklımda kalmamış beyim; anam bilir
 Benim elimden kurtulmak için anasını çağırıyor
 İhtiyar kadın: – O ne bilir; dedi, Şeyh Yusuf Efendi kim, o kim
 – Öyle ise sen anlat bana, Zeynep Kadın
 – Nasıl anlatayım ki
 O da işin içinden çıkamıyor
 Nihayet, Şeyh Yusuf Efendi'ye yalvarıp onu bu eve getirmeğe karar veriyoruz
 Bu işi, bin bela, Mehmet Ali üstüne aldı
 Muhtarın evine gitti
 Fakat, gitmesi ile gelmesi bir oldu
 Muhtar O sizin ayağınıza gider mi
 Siz onun ayağına gelin demiş
 Bunun üzerine hep birlikte kalktık; gitmeğe mecbur olduk
 Muhtarın evinde, Şeyh Yusuf'un oturduğu oda tıkabasa insanla dolu
 O, köşede bir hasır üstünde bağdaş kurmuş oturuyor
 Sırtında eskiden yeşil olduğu belli bir cüppe var
 Üstü başı, sakalı o kadar kirli ki, –yanına yaklaşmağa hacet yok– kapıdan itibaren bir teke gibi kokuyor
 Beni görünce küçük kalabalık, kendiliğinden dağıldı
 Mehmet Ali ile anası arkamda, içeri girdik
 – Merhaba Şeyh Efendi
 Rahatı kaçmış bir adam huzursuzluğuyla başını kaldırdı
 Beni, uzun uzadıya süzdükten sonra dişsiz ağzının içinde bir homurtu halini alan şu sözleri geveledi: – Merhaba, merhametten gelir
 Sen kim oluyorsun ki, bana merhamet edeceksin
 Hemen, Muhtar söze karıştı: – Kusura bakma; yabanın biridir, dedi
 37 Ben, tek elimin yumruğunu, bir anda, hem Şeyh'in, hem Muhtar'ın suratına savurmak ihtiyacını güç zaptediyordum
 Yarı gülümseyerek, yarı dişlerimi sıkarak dedim ki: – Sen yalnız merhamete değil, terbiyeye de muhtaçsın
 Dişsiz ihtiyar teke, bu sözüm üzerine, insana hayret veren bir çeviklikle yerinden fırladı
 Kapının bir kenarında duran pabuçlarını koltuğunun altına almasıyla dışarıya uğraması bir oldu
 Herkes, arkasından koşuyor
 Hatta Mehmet Ali bile
 Ben, biraz şaşkın, biraz mahçup, oturduğum yerden kalkıyorum
 Gerçi sonradan, bu olayın şu son safhasını hatırladıkça, çok defa, gülmekten katılmışımdır
 Fakat, o gün, düştüğüm hüzün sonsuzdu
 Yalnızlığımı, kimsesizliğimi ve yabancılığımı o günkü kadar şiddetli hissettiğim olmamıştır
 Benim için, bu bunak Türk şeyhinin, İstanbul'daki İngiliz subayından farkı nedir
 Her ikisinin ruhu ile benim ruhum arasındaki uçurum, aynı derecede derin ve karanlıktır
 Bu da onun gibi, beni kamçı ile dövecek ya da, etimi bir zindanda çürütmekten zevk duyacak
 Şu anda, burada bulunacağıma, Londra'da bir mutaassıp Protestan rahibinin evinde olsaydım, aynı istiskali görmeyecek mi idim
 Aynı hüzünü, aynı elemi, aynı yabancılık ve kimsesizlik hissini duymayacak mı idim
 Şeyh Yusuf, benim yüzümden, bu yıl köyü çabuk terketti
 Fakat, giderken gördüm
 Köylülerden aldığı hediyelerin yükü altında, hem kendisinin, hem eşeğinin beli bükülmek raddesine gelmişti
 Her ikisi de, birbirinin ardı sırası, sendeleye sendeleye gidiyorlardı
 Şeyh Yusuf gitti
 Fakat, zehirini köyde bıraktı
 Hava bir süre, bir uzun süre, onun nefesiyle dolu kaldı
 Köylüler artık benden nefret etmeğe, bana kızmağa bile lüzum görmüyorlar
 Bana, yalnız acıyorlar
 Bana bir mahkum, bir idam mahkumu bir ukubete çarpılmış lanetleme adam gibi bakıyorlar
 Şeyhin gazabına uğrayan, şu zavallının hali ne olacak
 Hepsinin dudaklarında, benim hakkımda, bu sorunun çizildiğini görüyorum
 Ve ben, bu dikenlerin arasından, geçen gün keşfettiğim vahaya kaçıyorum
 Ancak burada kendimi buluyor, başımı dinliyorum
 Burada kavaklar daha serin
 Dere daha berrak
 Fakat, artık, korunun rüstai perisinden eser görmüyorum
 Kendi kendime: Acaba, o gün, bana görünen bir hayal miydi
 diyorum
 Ve onu, muhayyelemde tekrar canlandırmaya çalışıyorum
 Bir gün, köyüne kadar gittim
 Sokakları dolaştım
 Birkaç köylü ile hoşbeş ettim
 Hatta çamaşırdan dönen kadınları gördüm
 Fakat ona, bir türlü rastlayamadım
 Nihayet, bir defa
 Nihayet bir defa, gene dereden köye doğru giderken onunla karşı karşıya gelmeyeyim mi
 Kendinden daha kabaca bir kızla, içerisi kirli mintan, çakşır, gömlek ve yazma dolu bir uzun tahta tekneyi taşıyordu
 Teknenin bir ucunu, ön tarafından, o tutuyordu
 Beni görünce boştaki eliyle başörtüsünün uçlarını yüzüne götürdü
 38 Ve başını, öbür tarafa çevirdi
 Sezinledim ki, örtünün altından sedef dişleri parlıyor
 Köye doğru, beş on adım atıp döndüm
 Bu hareketimle, aklıma, İstanbul mesirelerindeki kadın takipleri geliyor
 Kendimi Kuşdili Çayırı'nda, Yoğurtçu Deresi'nin kenarında sanıyorum
 Bu köylü kızının, oradaki mahalle kızlarından farkı ne
 Endamı, onlar kadar ince, yürüyüşü, onların yürüyüşü gibi ahenkli ve onlar kadar işvebaz değil mi
 Hiç şüphesiz, bunun ayakları çıplak ve belki topukları da çatlaktır
 Fakat, vücudunu saran kabasaba kumaşların altında, kusursuz taze bir bedenin bütün cazibesini hissediyorum
 Bir de dönüp arkasına bakmasın mı
 Artık kalbim hızlı hızlı çarpmağa başladı
 Arkadaşına veya kızkardeşine benim için bir şey söylemiş olacak ki, o da dönüp baktı
 Şimdi ikisi birden gülmekten kırılıyorlar
 Ta yanlarına kadar sokuluyorum
 O vakit, gene ikisi birden arkalarını dönüyorlar
 Taş kesilmiş gibi kaskatı duruyorlar
 Öyle bir duruş ki, hemen uzaklaşmağa mecbur oluyorum
 Bu, insan dişisinde yeni gördüğüm bir haldir
 Herhangi bir genç erkek
 isteği ve sıcak ilgisi karşısında, yumuşayıp eriyen, yahut, cinsi güreşe davet eden bir öfke ile irkilip gerilen kadın vücudu, burada ilk defa olarak bütün manasıyla donuyor
 Bir kadın çelikten burç gibi meydan okur bir mukavemet timsali haline geliyor
 Bekaret burada bir zırh gibidir
 39 Lakin, neden biçare Süleyman'ın karısı, bunlar arasında, bir istisna teşkil etmiş
 Ha sahi siz, bu hikayeyi biliyor musunuz
 Bizim köyde, bir Süleyman vardır
 Mehmet Ali'den biraz sonra, o da civar köylerin birinden bir kız almıştı
 İşte, bu kız temiz çıkmamış, Süleyman: Sana kim dokundu
 Diye sormuş
 Kız, Ağam demiş, küçükten tarlada oynaşıyorduk
 Beni omuzlarımdan yakaladı
 Altına aldı
 Sıktı, sıktı
 İşte ne olduysa, o zaman oldu
 Süleyman: –Kaza, desene demiş
 Susmuş
 Fakat, köylüler susar mı
 Kızcağızı, bir taşa tutmadıkları kaldı
 Sonra, yavaş yavaş, onlar da uğraşmaktan vazgeçtiler
 Yalnız, Cennet, –bu genç kadının adıdır– altı ay geçmedi, bir gece, bir ağıl duvarının dibinde bir yabancı adamla yakalandı
 Bütün köy halkı sopalar, çapalar, övendirelerle, bu açık hava zinacılarının üstüne hücum etti
 Cennet'le aşığı, ağılın duvarını kendilerine siper yapıp hücum edenlerin üzerine, öyle bir taş yağdırdılar, öyle bir taş yağdırdılar ki, herkes dağıldı
 Kaçışmaya mecbur kaldı
 Ve Cennet, Homeros devrindeki esir kızlar gibi, kale duvarının üstüne çıkıp: – Ben, yalnız kocama teslim olurum
 diye bağırdı ve kocası gitti; onu elinden tutup evine getirdi
 Kadının söylediğine göre, meğer bu kadar tevatüre sebep olacak bir şey yokmuş
 O adam emmioğlu imiş; yoldan geçerken ağılın önünde rastgelmiş, şöyle duvarın dibinde biraz konuşmuşlar
 Süleyman'ın karısını, bu zaferden sonra artık büsbütün serbest bıraktılar
 Çünkü, o köyün içinde bir nevi kuvvetin, bir nevi hakimiyetin timsali oldu
 Cennet, levent, gelgelli, kahkahası bol ve keskin bakışlı bir kadındır
 Kaşlarına rastık çeker ve ellerine kına yakar
 Başka kadınlar gibi erkekten ürküp kaçmaz
 Herkesin içinde, hatta benim bulunduğum yerlerde bile elini kolunu sallayarak, göğsünü gere gere dolaşır
 Tarlada çapa çapalarken, evde yemek pişirirken, derede çamaşır yıkarken durmaksızın şarkı çağırır
 Karısının yanında Süleyman, boynu bükük ve hep sırıtan bir çocuktur
 Derler ki, Cennet'in arasıra ona, iki tokat attığı da olurmuş
 Süleyman bütün manasıyla, Türk masallarındaki Keloğlan tipidir
 İtaatli, kılıbık ve biraz da filozoftur, ruhunun sonsuz derinliği vardır
 Yerine göre Aşık Garip, yerine göre Yunus Emre'dir
 Nasreddin Hoca bu döldendir
 Zümrüdüanka masalı bunun için çıkmıştır
 Çobanla peri padişahının kızı masalındaki kahraman da odur
 Onda bitmez tükenmez yolculukların yarattığı sabır, kuşlar ve kurtlarla düşüp kalkmanın verdiği sadelik, bir yüksek yaşantı ilkesi haline girmiştir
 Macerasını öğrendiğim günden beri, onun candan dostuyum
 Fakat, bir defa nasip olup da, başbaşa dertleşemedik
 Süleyman, insan yadırgar bir yaratıktır
 Son olaylar onu büsbütün çekingen ve vahşi etti
 Ancak, küçük çocuklarla bir arada oturabiliyor
 Onun en samimi dostlarından biri de Memiş'tir
 Eski bir mescit viranesinin içinde, saatlerce yanyana kaldıkları oluyor
 Süleyman yarım saatte bir kelime söyler
 Memiş, cevap vermeksizin gülümser, yahut başını iki tarafa sallamakla yetinir
 Sonra bir sigara yakarlar
 Tütün dumanları, başlarının üstünde, 40 havaya göre, kah kalın ve ağır halkalar teşkil ederek boşlukta sallanır
 Kah bir buhurdandan çıkan tütsü gibi boğum boğum yukarıya doğru çıkar
 Cennet, kocasını, çok defa bu halde gelip yakalar
 Ve viranenin taşlarından biri üstüne dikilip iki elini böğrüne dayar: – Hele şu mıymıntıya bakın
 Hele şu mıymıntıya bakın
 Süleyman, karısının sesini işitince bir ok gibi yerinden fırlar
 Titrek, ince ve yavaş bir sesle mırıldanarak karısına doğru yürür
 – Aha geliyorum; aha geliyorum
 – Hani bugün kasabaya gidecektin
 – İnşallah, yarın giderim
 Bugün gidemedim
 – Gidemedin mi
 Ne ettin ki gidemedin
 – Su taşıdım
 Damın yıkılan tarafını yaptım
 – Bu da iş mi
 – Çocuklar, derenin üstündeki kavak kütüğünü devirmişler
 Onu yerine koydum
 Böylece konuşarak eve girerler
 Fakat Cennet'in girmesiyle çıkması bir olur
 Soluğu çeşme başında alır
 Kulaklarında küpeleri vardır
 Boynunda küçük Mahmudiye altınları dizi dizi parlıyordur
 Göğsünün birkaç düğmesini, mahsus açık bırakmıştır
 Ağzı, çeşme başındaki kadınlara bir şeyler anlatırken, gözleri gelip geçen erkekleri süzmektedir
 İncil'de bahsi geçen Samire'li kadın, bundan başka bir şey mi idi
 Biz, bu gönül işleriyle meşgul olduğumuz sırada, zavallı Mehmet Ali'nin korktuğu başına geldi
 Askere çağrıldı
 Bundan, bir sabah, uluyan bir kadın sesiyle haberdar oldum
 Öyle bir uluma öyle bir uluma ki, sanki evde birisi ölmüş gibi
 Odamdan dışarı fırladım
 – Mehmet Ali; Mehmet Ali
 Ses yok
 – Zeynep Kadın
 İsmail
 Gene ses yok
 Ulumanın geldiği tarafa doğru gidiyordum
 – Ne var, ne oluyor
 Bu, Mehmet Ali'nin karısının sesidir
 Mehmet Ali'nin, bana bir Allahaısmarladık demeden gitmiş olmasına ihtimal veremiyorum
 Muhtar, jandarmalar, Mehmet Ali ve kendisiyle çağrılan bir iki kişi kapının önünde toplanmış duruyorlar
 Mehmet Ali'nin yüzü bembeyazdı
 Bana bakıyor, fakat hiç tanımıyor gibi
 41 Nihayet ta yanına yaklaşıp neler olduğunu sorunca, mahzun ve küskün önüne baktı: – Ben sana dimedim mi idim
 İşte
 diye, mırıldandı ve elinin tersiyle bana jandarmaları, muhtarı gösterdi
 Muhtar, iki jandarmanın ortasında, artık köylülükten çıkmış, bir hükümet memuru gibi duruyor
 Kendisine verilen damgalı ve matbu kağıtları dikkatle gözden geçiriyor
 Hepsini, birer birer inceliyor
 Beni görünce, merasimle ayağa kalktı ve jandarmalara kalkmalarını işaret etti
 Ben de onların sırasında bir sandalye alıp oturdum
 Jandarmalar, daha yirmi iki köy dolaşacaklarmış
 Mehmet Ali ile arkadaşlarının yirmi dört saate kadar behemehal Eskişehir'de olmaları gerekiyor
 Mehmet Ali kolunu benden tarafa uzatarak: – Hiç yetişilir mi
 İşte beye sorun, dedi
 Mehmet Ali'nin asi bir hali var
 Onun bu tarafını görmemiştim
 Muhtar, bütün resmi otoritesini takındı
 – Nasıl yetişemezmişsiniz
 Pekala yetişirsiniz, dedi
 Mehmet Ali, burnundan soluyordu
 Tam bu sırada, nereden çıktı bilmiyorum
 Zeynep Kadını, dimdik karşımda gördüm
 Herkese, sert sert bakıyordu
 Yavrusunu savunmaya hazırlanmış bir dişi kurt gibiydi
 Yavaş, yavaş kadınlar, bir iken iki, iki iken beş oldu
 Grup büyüdükçe büyüdü
 Sanki aralarında bir şeyler mırıldanıyorlar
 Sanki, bir teşebbüse hazırlanır gibi bir halleri var
 Mehmet Ali'ye dedim ki: – Memleketin, senin gibi usta askere çok ihtiyacı var
 Bugün gidip cephede vuruşmazsan, yarın burada, kapının önünde vuruşmağa mecbur kalırsın
 Her vakit söylüyorum
 Düşman şuracığa geldi
 Hem bu şimdiki askerlik senin bildiğin gibi değil
 Millet, kendisi savaşıyor
 Angarya yok
 Sonra emin ol, çok uzun sürmez
 Bir çarpışmada herşey hallolacaktır
 Zeynep Kadın atıldı: – Öyle ama, şimdi tam iş zamanı
 Hep öyle yaparlar
 Bebelerimizi tam iş zamanında alırlar
 – Merak etme
 Kendim işe yaramazsam bile, sana bir adam tutar, bütün hizmetlerini gördürürüm, dedim
 Zeynep Kadın, saçma bir laf söylemişim gibi, omuzlarını silkti
 Lakin, Mehmet Ali üzerinde sözlerim, biraz etki yapmış görünüyor
 Şevkli bir savaşçı kesilmediyse bile tevekküllü bir asker tavrını aldı
 Onun bu halinde şimdiden eski erimi buluyordum
 Bana biraz önce olduğundan daha sevimli, daha munis geliyor ve içimdeki subay uyanıyor
 42 – Keşke alsalar da ben de gitsem, dedim
 Bu sözü, o kadar candan söyledim ki, önümde Mehmet Ali ile gidecek olanların gözleri parladı
 İçlerinden birisi: – Evvel Allah, biz düşmanın hakkından geliriz ama, silahımız, cephanemiz yok, diyorlar, dedi
 Anadolu köylüsünde olumlu ve realist duygu hemen bütün diğer duygulara galebe çalmıştır
 Arasıra uyanan lirizmi, bir saniye içinde parlayıp sönüverir
 Heyecanlı adamın, onun indinde bir deliden farkı yoktur
 Onun güvenini kazanmak için sessiz, ağır ve hiç gülmez görünmek gerekir
 Ben de kendimi topladım
 Mehmet Ali gitti
 O giderken, bütün ev sarsılacak sandım
 Fakat, tahminim kadar olmadı
 Hatta ayrılırken, sarılıp öpüşmediler bile
 Kızkardeşleri, sessiz sessiz ağlıyordu
 Karısı bir iki defa hıçkırayım dedi, fakat, Mehmet Ali öyle bir ters ters baktı ki; kadın bütün hıçkırıklarını katı lokmalar yutar gibi içine çekti
 Zeynep Kadın, duvara dayanmış duruyordu
 Yanında İsmail, iki elini kuşağına sokmuş bakıyordu
 Mehmet Ali, bana doğru egildi, elimi öptü
 Bir şey söylemek istedi ve torbacığı omuzunda, yürüdü, gitti
 Bu çocuk, belki bir daha dönmeyecek
 Yüreğimde derin bir kasvetle arkasından yürüyorum
 Yolda rastgeldikleriyle durup helallaşıyor
 Gözlerinde yaş var mıydı
 Gözleri yaşlı mıydı
 Bilmiyorum
 Aramızdaki bütün anlaşmazlıklara rağmen yeryüzünde, o benim tek dostumdu
 Yarı yerinden bölünmüş yaşantıma yeni bir yön vermek için bana yardım eden tek adam o değil midir
 Hangi fikir, sınıf ve meslek arkadaşımdan hayır gördüm
 Hepsi, kendi başının derdine düşmüştü
 Yalnız Mehmet Ali bana elini uzatıp: – Gel seni köyüme götüreyim
 Burada yalnız sersebil olursun, demişti
 Bu sözü hatırıma gelince burnumun direği sızladı
 Hemen orada bir çakal gibi avazım çıktığı kadar ulumak ihtiyacını duydum
 Mehmet Ali yokuştan indi
 Dereyi geçti
 Tarlaların içinden yürüyerek yola doğru ilerliyor
 Dört arkadaştılar
 Bir defa dönüp arkalarına bakmıyorlar
 Belki bakmayı erlik saymıyorlar
 Bunlar belki, yarınki Türk zaferinin isimsiz kahramanları olacaklar
 Belki de
 Ne olursa olsunlar şu dakikada uzaklaştıkça küçülen, uzaklaştıkça küçülen bu dört siluetin, sabahleyin okullarına giden dört çocuktan farkı yok
 43 Mehmet Ali gittiği günden beri Zeynep Kadının ağzını bıçak açmıyor
 Yüzü bir maske gibi hareketsizleşti
 Gözleri hep sabit bir noktaya dalıp kalıyor
 Ona laf söylemekten korkuyorum
 Lakin bir gün o bana söyledi: – Benim bebemi aldılar, ama kazık gibi herif karının koynunda saklanmış yatıyor
 Kimden bahsettiğini sordum
 – De
 aha, Cennet'in nedir o su, dedi
 Hem de yabanın biri kimse nereden geldiğini bilmiyor
 Asker kaçağı imiş
 On gündür Süleyman'ın evinde saklı
 Karı kendi eliyle ona yemek pişirip verirmiş
 Gece de yatağına alırmış
 – Süleyman'ın gözü önünde mi
 – He ya, biri sağ böğründe, öbürü sol böğründe
 Gülmekten kendimi tutamadım
 Zeynep Kadın işin bu tarafına önem vermez görünüyordu
 – Gidip haber verecem, bize bir kötülük gelir diye korkarım
 Mehmet Ali'nin anası gerçi böyle konuşmuyor
 En koyu Anadolu ağzıyla söylüyor, Cümleler; boğazından birer tutam çalı gibi sert ve dikenli çıkıyor
 Çoktan, benim bütün merak ve ilgim Süleyman'a doğru gitti
 Muhayyelem, Zeynep Kadının bana anlatmadığı zina dramını en küçük teferruatına kadar gözümün önünde canlandırıyor
 Dişi ve erkek arasındaki ezeli mücadelenin bundan daha müthiş bir safhasını hatırlamak mümkün değildir
 Kadın, burada, bütün vahşi insan içgüdüleri ayakta, bir yırtıcı yaratık gibidir
 Bunun bir tarafında koca, kanı emilip posası bir kenara atılmış bir avı andırıyor
 Öbür tarafında, aşık, tabiatın yenilmez, değişmez kör ve sakar güçlerinden bir parçadır
 Zavallı Süleyman her başını kaldırmak isteyişte ya bir kaya gibi rakibinin önünde dikildiğini görüyor, ya da karısının bir dişi kaplan kükreyişinden daha korkunç kahkahasıyla karşılaşıyor
 Gerçi, sonradan işittiğim şeylerle bu tasavvurumun ne kadar doğru olduğunu anladım
 Süleyman önce betelemek istemiş
 Haydi be sen de demişler
 Bir başka defa herif, şöyle bir dirsek kakmasıyla onu yere oturtuvermiş
 Karının üstüne yürümeğe kalkmış
 Karı ellerini böğrüne dayayarak göğsünü ileriye doğru itmiş: Hele dokun, hele bir dokun, vallahi bir gün kalmam giderim diye bağırmış
 Bu giderim tehdidi
 Süleyman o günden beri, geceleri yorganın altına büzülüp zari zari ağlamaktan başka bir şey yapmıyormuş
 Lakin, işte köylüler buna tahammül edemiyorlar
 Bir gün Bekir Çavuş, Cennet'e çeşme başında rastgeldi
 Dişlerini gıcırdatarak üstüne yürüdü: Ya o herifi deflersin, yahut karışmam diye homurdandı
 Kadın, taştan Diana tavrını aldı: – Ne idermişin, bakalım
 Ne idermişin, bakalım
 Diye haykırdı
 Herkes sandı ki, Bekir Çavuş Cennet'e sulanıyor
 Adamcağız, başını sallayarak uzaklaştı
 44 Başka bir gün muhtar da Süleyman'ın kapısına kadar gitmiş: – Söyleyin o kerataya buradan defolsun, emrini vermiş
 Fakat dinleyen olmadı
 Kadın: –Beni boşasın, öyle gideriz, demiş
 Lakin Süleyman hiç de karısını boşamak fikrinde değildi
 İşte bu yüzden, köylüler, bu rezalete bir son vermek için tek çareyi baskında buluyorlar
 Hocaya sordular: Gözümüzle görürsek şer'an boş düşer mi
 diye
 Hoca; – Elbet demiş
 Bunun üstüne, bir gece, yatsı namazından sonra, köyün belli başlı adamları hep bir araya gelip Süleyman'ın evini bastılar
 Köyün imamı da beraberlerinde idi
 Hiçbir gürültü olmadı
 Hatta Mehmet Ali'nin kardeşi küçük İsmail soluk soluğa koşup gelerek bizi, olan bitenden haberdar etmeseydi hepimizin haberi olmayacaktı
 – Sudan gelirdim, dedi; Bir de baktım ki, camiden çıkanlar hep bir yana yöneldiler
 Ben de aralarına katılıverdim
 Süleyman'ın kapısı önüne gelince durdular
 İmam Efendi elindeki çomakla üç defa vurdu
 Ses çıkmadı
 Bekir Çavuş: – Ülen Süleyman, biz geldik, aç kapıyı; diye ünledi
 Gene ses yok
 Azıcık beklediler
 Sonra Memiş'in ağası aha şöyle omuzunla kapıya dokunuverdi
 Hep birden içeriye daldılar
 Ben de daldım
 Odada bir bağrışma çığrışma oldu
 Aha, o vakit, elimden testi düşüverdi
 Cennet Hanım, bize dinsiz, imansızlar
 İmam: Dinsiz de sensin, imansız da sensin
 Haydi çık burdan
 Gayri şer'an Süleyman'ın yanında kalamazsın, dedi
 İşte o vakit Süleyman'ın sesini duydum
 Amanın itmeyin; amanın itmeyin, diye bağırdı
 Ondan öte, n'oldu, bilmirim
 Başıma bir kötülük gelir diye sıvıştım
 İsmail'i hiç bu kadar heyecanlı görmemiştim
 Hatta anasından dayak yediği gün bile bu kadar solumuyordu
 Benzi de bu kadar atmamıştı
 Dudakları bu kadar titremiyordu
 Lakin Zeynep Kadın: – Ülen, testiyi neden attın
 diye üstüne yürüyünce aklı başına geldi
 Ertesi gün, Cennet'le herif, sabahleyin erkenden köyü terkettiler
 İşte Süleyman karasevdaya o günden sonra tutuldu
 Bu, önce, ta yüreğinin derinliklerinden gelen bir ağlama sesi halinde başladı
 Süleyman'ın gözlerinden bir damla yaş akmıyor, fakat hıçkıra hıçkıra, hüngür hüngür ağlıyordu
 Sonra karanlık bir sessizliğe düştü
 Ne yiyor, ne içiyor, ne de söylüyordu
 Gözlerini bir noktaya dikiyor
 Öyle saatlerce kalıyordu
 Zavallının yakınlarından da kimse yoktu ki, onu teselli etsin
 Yalnız, Memiş, yanıbaşından ayrılmıyordu
 Bu iki meczubun, hiç konuşmaksızın, birbirlerini anlayan ve birbirine uzun, önemli ve samimi şeyler nakleden bir halleri vardı
 Onların, bu sessiz ve esrarengiz hasbıhallerini bilmek isterdim
 Ben de, onlar gibi, meczubun biri değil miyim
 45 Bu gönül faciası, bendeki sevdalı tahayyüllere yeni bir renk verdi
 İki günde bir, Dulcine'nin köyünün yolunu boyluyordum
 Bu sıcak yaz günlerinde iki köy arasındaki gidip gelmeler epeyce yordu
 Bazı günler, bu gezinti bir çöl yolculuğu kadar zahmetli oluyor
 Toprak, ayaklarımın altında, bir volkanın fışkırmaları gibi sert ve sıcak
 Güneş denilen ağır ve büyük ateş küresini, omuzlarım üzerinde, tek başıma, ben taşıyormuşum gibi gökyüzünün bütün yaz ağırlığını sırtıma abanmış hissediyorum
 – Bu zahmet, bu meşakkat ne için
 diyorum
 Bir hayal için, bir yabani çiçeğin gölgesi için
 Bari, güzel kokuyor mu
 Bari, dokusu dudaklara hoş mu
 Adam sen de
 Her sevgili, bizim muhayyilemizin yaratıp süslediği yaratıktan başka bir şey midir
 Bu, ister bir şehirli hanım, ister bir köylü kız olsun, ona, bir taneciğim diyen biziz
 Sanıyorum ki, birkaç defa sevdim ve her defasında, aynı tarzda sevmekle beraber, sevdiklerim birbirinin aynı değildi
 Şu halde, gönlümüz her çiçekten bal alan bir arı gibidir
 Tevekkeli, Eşrefoğlu: Arı biziz bal bizdedir, dememiş
 Bu söz, şairlerin maşuka adını verdikleri yaratığı, derhal ortadan kaldırıyor
 Bu bakımdan Don Kişot, şark mutasavvıflarına ne kadar benzer
 İnsanlığın bu en büyük, en derin idealist tipi kasabada bir köylü kızına, yıllarca gönül bağlamadı mı
 Ona her rastgeldiği yerde en kibar hanımlara yapılan muameleyi yapmadı mı
 Sanşo, efendisinin bu yanlış görüşüne hiçbir anlam veremiyordu
 Prenses, şato hanımı dediğiniz bu mu
 Yok canım
 Bu pis kokan, elleri nasırlı, alelade bir köylü karısıdır, diyordu
 Don Kişot, buna rağmen, yerlere kadar eğilip Dulcine'nin elini öpüyordu
 Ve Sanşo'ya dönüp: –Oh ne güzel kokuyor
 Ne ilahi varlık
 diyordu
 Şu dakikada, ben de Dulcine'sine giden Don Kişot'un benzeriyim ve öyle kalmak bana bir utanma vermiyor
 Yürüyorum
 Yürüdükçe, gönlümdeki coşkunluk artıyor
 Ayaklarımın altında çatırdayan, kuru toprağı bir çimenlik sanıyorum
 Ara sıra kenarlarından geçtiğim tarlalar, bana güllük gülistanlık geliyor
 O biçare tarlalar ki, üstlerindeki ekinler iki karış yükselmeden sararmış
 Boynu bükük başaklar, yerin dibinden gelen bir ıstırabı hikaye ediyor
 Ve önümde hep boz tepecikler
 Toz toprak dalgaları
 Lakin, benim içimdeki orkestra, bunların hepsine hayalin erişemeyeceği kadar cazibeli birer dekor niteliği vermektedir
 Biraz sonra, Dulcine'nin yanına varacağım
 46 Bugün içime doğmuş
 Koruluğa daha ilk adımımı atar atmaz, onunla karşı karşıya gelmeyeyim mi
 Henüz yıkadığı çamaşırları dallara asıyordu
 Sıvanmış kolları, bileklerinden itibaren bembeyazdı
 Beni görünce, gene o yabani geyik tavırları
 Gene o, ağaçların arasına saklanmalar koşmalar
 Dönüp arkaya bakmalar
 Ne olursa olsun, körpe geyik; bugün seni bırakmayacağım
 – Neden kaçıyorsun
 Öyle neden kaçıyorsun
 Üstüne doğru yürüyorum
 Bereket köyüne kaçamayacak
 Çünkü, ilk koşmaları onu köyün aksi yönüne attı
 – Benden korkacak ne var
 Dur bakalım
 Ben sana kötülük edecek değilim
 Bunları söyleyerek, yürümekte devam ediyorum
 Bir an geldi, durdu
 Ve bir ağacın arkasına çömeldi
 Yaklaşıyorum
 – Canım benden bu kadar ürkecek ne var
 – Aman, etme, güzel gardeşim
 Aman etme
 – Sana ne yapacağımı sanıyorsun
 Haydi rahatına bak
 Git işini gör
 Ben, şöyle bir kenarda otururum
 – Aman güzel gardeşim, olmaz
 Halam görür
 – Halan ne görür
 – Olmaz, olmaz
 Halam görür
 Ve o kadar hazin, yalvaran bir sesle söylüyor ki
 Tıpkı ağa düşmüş bir avın sesi
 Nerede ise, ağlayacak
 Biraz daha yaklaşıyorum
 Öyle ki, aramızda yalnız bir ağaç var
 – Bu korkuyu bırak
 Bak ben yabancı değilim
 Bu, beni kaçıncı görüşün
 Hiç sana benden bir kötülük geldi mi
 Hissediyorum ki, ağacın dibine büzülmüş ıslak bir kedi gibi titriyor
 Acaba heyecandan mı
 Yoksa alelade bir cinsi heyecandan mı
 Çünkü, gittikçe sesinin bir miyavlamadan farkı olmuyor
 – Olmaz, olmaz
 Halam görür
 Ve ben, kalbim küt küt vurarak, yanıbaşına çöküyorum
 47 Salih Ağa, Zeynep Kadının başına hiç yoktan bir arazi meselesi çıkardı
 Bu köy ağası, Mehmet Ali'nin ta babası zamanından ekip biçtikleri bir tarlanın kendisine ait olduğunu iddia ediyor
 Zeynep Kadın, geçen gece hüngür hüngür ağlayarak bana davayı anlattı: Oğlu askere gittiği gün bile gözünden bir damla yaş akmayan bu kadın, şimdi bir toprak parçası elinden gidecek diye ağlıyor
 Asıl tuhafı şu ki, bu tarla kira ile benim hesabıma ekilip biçiliyor
 Ve Salih Ağa benden davacıdır: – Korkma, ona zırnık vermem
 Gerekirse mahkemeye düşeriz
 Zeynep Kadın daha çok ağlamaya başladı: – Mahkemeye mi
 Aman etme, aman etme
 – O neden
 – Ağa para yidirir
 Kadı ile bir olur, üstelik öbür topraklarımızı da elimizden almağa kalkarlar
 – Nasıl olur
 Neyle ispat eder
 Sizin elinizde kağıdınız koçanınız yok mu
 – Yok ya, ne bileyim ben
 Yok ya
 – O halde şahit gösteririz
 – Hepsi ondan yana çıkar, hepsi
 Zeynep Kadının neden ağladığını şimdi anlıyorum
 Benim kafam da kızdı, gidip Salih Ağa ile görüşeceğim
 Gittim
 Fakat neye yarar
 Salih Ağa bir otomat gibidir
 Gözümün önünde canlı yaratıklara mahsus bütün vasıfları gösteriyor, lakin ne işitiyor, ne konuşuyor, ne de sözlerimden bir şey anlamış görünüyor
 Sanki benim ağzımla onun kulağı arasındaki mesafe beş on kilometredir
 Farkına varmaksızın bağırmaya, tek elimle birtakım hareketler yapmağa başlamıştım
 Bir de baktım ki, Salih Ağa yanımdan sıvışmış gitmiş
 Arkasından koşup yakaladım
 Madeni bir parıltı ile parlayan gözlerini gözlerime dikti
 Dudaklarında silik bir gülümseme ile: – Senin nene gerek
 dedi ve evinin kapısından içeri girdi
 Salih Ağa'nın, bir ayak sesi duyunca, yuvasına kaçan bir sansardan hiç farkı yok
 O böyle kaçarken, insanın bütün avcılık duyguları uyanıyor
 Arkasından nişan alacağı geliyor
 Bari gidip muhtarı göreyim, dedim
 Fakat kendisine evde yok dedirtti
 Yenilmez bir öfke ile dönerken, yolda imama rastladım
 – Ne dersin, İmam Efendi, şu Salih Ağa'nın ettiğine
 – Ne etmiş ki
 48 – Bizim zavallı Zeynep Kadının malına sahip çıkıyor
 İmam sustu
 Başını önüne eğdi
 Sakalını karıştırmağa başladı
 – Böyle olur mu
 Vallahi Kaymakamlığa, Mutasarrıflığa, icap ederse Valiye kadar giderim
 Söyle ona
 Gözünü açsın
 – Başüstüne; söylerim, diyor ve sıvışıyor
 İşte bugünden itibaren Salih Ağa ile aramızda bir mücadele başlamış oldu
 Gerçi ben, hiddetim ve şiddetimle, durmadan taarruzda ve o, susuşları, anlamazlıktan gelişleri, kaçışları, saklanışlarıyla hep savunma durumunda görünüyor
 Fakat hissediyorum ki, her tarafımızdan çevrilmişizdir
 Havada bizi tazyik eden bir gaz var
 – Korkma, Zeynep Kadın
 Seni sonuna kadar koruyacağım
 O, kuşkulu bir tavırla başını sallıyor: – İnşallah, bakalım
 diyor
 – Canım ne kadar korkuyorsun
 Toprağın üstündeki ürün benim değil mi
 Onu, ben biçeceğim
 Ben kaldıracağım
 Gelecek yıl da, ona sormadan, sürmeğe başlayacağım
 Varsın o, davacı olsun
 Bu dava sözünü duyunca, Zeynep Kadın yüzünü buruşturuyor
 49 Bir gece, uykumun arasında yürekler parçalayıcı feryatlarla uyanıyorum
 Ne oluyor
 Yataktan fırlayıp koşuyorum
 Meğer Mehmet Ali'nin karısı doğuruyormuş
 Odanın kapısı önünde, rastladığım Zeynep Kadına sordum: – Ebe getirdiniz mi
 – Ebe de ne olacak
 İşte, tavana urganı bağladım
 Ona asıla asıla kurtulur
 – Ya sonra
 – Sonrası ne olacak
 Hepimiz böyle doğduk, dedi
 Ve sözüne bir şey ilave etmeden, doğum odasına girdi
 İsmail, sokak kapısının yanında, hemen yan eşik üstünde kıvrılmış yatıyor
 Dünyadan haberi yok
 Beni evin ta öbür ucundan uyandırıp, ayağa kaldıran feryatlar iki adım ötede, onun kulaklarına kadar varamıyor
 Doğuran kadının sesi, hemen hemen gayri insani diyebileceğim bir acayip bağırış halini aldı
 Bir cigara yaktım
 Odamın içinde dolaşmağa başladım
 İçimde, buraya ilk geldiğim gece bile duymadığım bir perişanlık var
 Yelkenleri parçalanmış bir küçücük gemide bir deniz kazası geçirmekte olan adam gibiyim
 Kadının feryatları, boranın ıslıklarını hatırlatıyor
 Şimdi batacağız
 Şimdi batacağız
 Birden, bir yalçın çığlık ve sessizlik
 Bir derin ıssızlık
 Mutlaka kadın doğurmuş olacak
 Dünden beri, Mehmet Ali'nin bir oğlu var
 Ben görmedim
 Fakat, İsmail'in anlattığına göre, o kadar küçük bir şeymiş ki, insan avucunun içinde ağırlığını duymadan onu taşıyabilirmiş
 – İsmail, mutlaka sen de doğduğun zaman, onun gibi şeydin
 Bak, hala bir türlü büyümüyorsun
 – Evlenirsem daha gelişirim
 – Evlenmek mi
 Sen ha, olacak iş mi bu İsmail
 – Neden olmasın
 Ben üç aydır yavukluyum bile
 Bu kez ürün iyi olursa mutlaka evleneceğim
 – Daha, bıyığın, sakalın çıkmamış
 Daha on beş yaşına bile basmadın
 Şu boyuna bosuna bak
 Bana kızdığını hissediyorum
 Göğsünü mısır tavuğu gibi öne doğru şişiriyor
 Başını dimdik kaldırıyor: – Kız beni istiyor
 Gülmekten kendimi güç tutuyorum
 50 – Ya anası babası
 – Anası babası yok
 Halasının yanında oturur
 O da vermezse kaçırırım
 – Gözünü aç, sonra Süleyman gibi olursun
 Başına neler geldi, kendi gözünle gördün
 Gerçekten yazmayı unuttum
 Süleyman üç dört günden beri ortadan kaybolmuştu
 Kimse nereye gittiğini bilmiyor
 Hatta arkadaşı Memiş bile
 Meczup uzaklarda, belirsiz bir noktayı gösteriyor: – Deha, aha
 gibi anlaşılmaz şeyler söylüyor, sonra manalı manalı sırıtıyor
 Lakin, görünen köy için kılavuza ne hacet
 Bilen bilir ki, Süleyman nerededir
 51 Ekinler sararmağa başladı
 Zavallı ekinler
 En yükseği iki yaşında bir çocuk boyunu geçmiyor
 Orta Anadolu'nun topraklarındaki ıstırap sanki bunlarda en açık ifadesini bulmuş gibidir
 Akşam üstleri bütün başaklar yetim boyunlarını büküyorlar ve hazin köklerine bakıyorlar
 Ben bu manzarayı seyrederken eski Türklerin niçin hep Rumeli'ye uzanmak istediklerinin manasını anlıyorum
 Anadolu'nun ortası, asıl anavatanın göbeği tuzlu göllerden, kireçli topraklardan ibaret bir çorak ülkedir
 Burada, Türk milleti, çölde Beni İsrail'i andırır
 Şimdi ise bir cehennem çemberi onu, her tarafından kuşatmıştır
 Bütün bereketli ve zengin toprakları çepeçevre elinden alınmıştır
 İstiklal Mücadelesinin ya ölürüz, ya kurtuluruz, parolası işte, bundan ileri geliyor
 Gerçekten, bunun, ikisi ortası olmaz
 Türk milleti, ya bu çemberi yarıp geçecektir, yahut da burada ölmeğe razı olacaktır
 Ölmeğe razı olmak
 Şimdiye kadar hangi milletten bu kadar ağır bir şey istenilmiştir
 Ama içimizden bunu kabule hazır insanlar çıkıyor
 Geçen gün, aldığım İstanbul gazetelerinde okudum
 Sevr Muahedesi esas itibarıyla kabul edilmiş
 Damat Ferit hükümeti onu imzaya üç kişi yolluyormuş
 Bu üç kişiden biri de Rıza Tevfik'tir
 O Rıza Tevfik ki bize Türk folklorunun zevkini veren ilk adamdır
 Türk halkına bu hıyaneti reva görmesinin sebebi ne
 Niçin, bir yaşlı Şaman heyetine girip bu arık topraklarda dolaşarak milletin ıstırabını terennüm etmiyor
 Yazıklar olsun, seni sevmesini bilmeyenlere; ey, gamlı ülke
 Seni sevip, senin sessiz dramın içinde gömülüp gitmekten korku çekenlere
 Taşın, toprağın ne bitmez bir sabır ve mukavemet hazinesidir
 İnsan, senin göğsünde ya destani bir kahramanlığa erer ya da en ilahi mizaçlı velilerin feragat ve mahviyet derecesine varır
 Şimdi, şu söğüt dalının altından haykırsam Yunus Emre bana ses verecektir: – Derviş gönlü taş gerek, Gözü dolu yaş gerek, Koyundan yavaş gerek Evet, pirim; evet pirim
 Ben işte, burada öyle olmağa çalışıyorum
 Bu bodur ve seyrek ekinler, bu boynu bükük başaklar, bu buğulu söğüt ağacı, bu donuk ve sessiz su, hülasa, bütün bu yoksul tabiat parçası neyin sembolüdür
 Bunlar arasında bir ruh, toprağa gömülmüş bir tohum değil midir
 Ben, Yedek Subay Ahmet Celal; Celal Paşa'nın oğlu Ahmet; Porsuk Çayı'nın kenarında böyle bir tohum haline girdim
 Bir kulaç, kara toprak içinde filizimi sürmek, dal ve budaklarımı aydınlığa doğru uzatmak, meyvamı vermek için Allah'ın rahmetini bekliyorum
 Ve gömülü olduğum toprağın ıstırabını bedenimde hissediyorum
 Her hususta ona karışıyorum
 Ben, Celal Paşa'nın oğlu Ahmet, İstanbul'un en muhteşem konaklarından birinde doğup ve parıltılı hülya iklimlerine doğru kanat açıp uçtuktan sonra, kanatlarımın biri kırılmış olarak buraya düştüm
 Otuz iki yaşında bir emekli asker, bütün geleceği geride kalmış bir sakat delikanlı, şimdi burada
 – Ne yapıyorsun
 52 Hah, hah; adam sen de
 Görüyorum ki, fikir ve hayal aleminden henüz yere inmiş değilim
 Oysa, ben İstanbul'dan çıkarken bütün ıstıraplarımın kaynağının kafamda olduğuna karar vermiştim
 Ve onu orada bırakmak istemiştim
 Burada, hiçbir şeyi düşünmeyecek, metafiziğe tamamıyla veda edecek ve bir köylü nasıl yaşarsa öyle yaşayacaktım
 Tamamıyla onlara karışacaktım
 Lakin işte görüyorum ki, bir çanak suda bir damla zeytinyağı gibiyim
 Ne karışıyorum, ne de dibe çökebiliyorum
 Bize, bunun için toplumun kaynağı diyorlar galiba
 Türkiye'nin aydın sınıfı, gerçekten bu toplumun kaynağı mıdır
 Eğer öyle ise, bu Salih Ağalardan, Bekir Çavuşlardan, bu İsmaillerden, bu Zeynep Kadınlardan bende bir şey bulunması gerekmez miydi
 Oysa, ben burada hayvanlara insanlardan daha yakınım
 Onları, tiksinmeden, şefkatle sevmesini biliyorum ve bu sevgim onlara geçebiliyor
 Boz eşek bana iyiden iyiye alışmış
 Zira, onun başını koltuğumun altına alıp saatlerce okşarken, o tatlı tatlı bana bakar ve bazen ben yürüyünce kendiliğinden arkama takılır
 Oysa, küçük İsmail, bana karşı hala ilk geldiğim geceki yabancılığını, uzaklığını muhafaza etmektedir
 Ona, dostluk ve sevgi göstermiyor muyum
 Eski çamaşırlarımı hep ona vermiyor muyum
 Avucuna ikide bir paralar sıkıştırmıyor muyum
 Yaptığım iyiliklerin hiçbiri, hiçbiri onu bana meylettirmiyor
 Geçen gün, Zeynep Kadını, sokak kapısının önünde benden yakınırken yakalamıyayım mı
 Ben, onun bütün işlerini karıştırmışım
 Salih Ağa ile aralarını bozmuşum
 Zaten yanlarına geldiğim günden beri evlerinin beti bereketi kalmamış
 Mehmet Ali askere gitmiş
 Başlarına bu arazi davası çıkmış
 İsmail şımarmış, kimseyi dinlemez olmuş
 Ben bunları işitmezlikten geldim
 Kapıdan çıkmak üzere iken ayaklarımın ucuna basarak ters yüzü odama döndüm
 Şimdi başım iki ellerimin arasında düşünüyorum: Onlar gibi olmak, onlar gibi giyinmek, onlar gibi yiyip içmek, onlar gibi oturup kalkmak, onların diliyle konuşmak
 Haydi bunların hepsini yapayım
 Fakat, onlar gibi nasıl düşünebilirim
 Nasıl onlar gibi hissedebilirim
 Odamı dolduran bütün bu kitapları yakmak
 Bu resimleri, bu levhaları ayaklarımın altına alıp ezmek
 Neye yarar
 Hepsi benim içime girdiler
 Bende, silinmez, kaçınılmaz, yıkanıp temizlenmez izlerini bıraktılar
 Benim iç duvarlarım, bütün bu yabancı nakışlar, çizgiler, işaretler, renkler ve hiyerogliflerle doludur
 Dış cephem değişmiş neye yarar
 Ben, asıl ben, bu toprağın malı olmayan ve hepsi dışarıdan gelen maddeler ve unsurlarla yoğrula yoğrula adeta sınai, adeta kimyevi bir şey halini almışım
 Geçen gün, kırlarda dolaşırken ayağım bir konserve kutusuna çarpmıştı
 Durup bakmıştım
 Bu kutu Amerika'dan gelmiş bir kutu idi ve üstünde İngilizce bir şeyin adı yazılı idi
 Bu kutuyu buraya hangi yolcular bıraktı
 Kimbilir ne zamandan beri kaldı, bilmiyorum
 Fakat tuhaf bir ilgiyle eğildim, elime aldım, baktım adeta bir eski aşinayı görür gibi oldum
 Ben, bu topraklarda, işte bu teneke kutunun eşiyim
 Benzetiş, istiare
 Benzetiş, istiare
 Fakat hayatta böyle bir şey yok
 Hayat ve gerçek Salih Ağa'nın ayaklarında; hayat ve gerçek, Zeynep Kadının buruşuklarında; hayat ve gerçek muhtarın kırçıl sakalında; hayat ve gerçek İsmail'in yuvarlak gözlerindedir
 Kadınlı erkekli, çoluklu çocuklu köylüler tarlalarından evlerine dönerlerken dibine oturduğum söğüt ağacının dallarından bütün hülyalar ürkerek kaçışır
 Çetin çalışmaları esnasında, balçıklaşan bu insanlar, küme küme, ikişer üçer, teker teker, kerpiçten yuvalarına dönerlerken, ben kendimi; kendi köşemde her zamandan daha garip, daha anlayışsız, daha manasız, daha faydasız bulurum
 Bu balçıktan insanlar, aralarında hiç konuşmadan yürürler
 Kiminin sırtında bir demet çalı, kiminin bir çuval vardır
 Kimi, bir keçi yavrusunu kucağına almıştır
 Kimi, bir mandayı dürtüşleyerek önüne katmıştır
 Boz eşek, İsmail'in ardından başını önüne eğmiş, küçücük adımlarla yürür
 Kadınların pek çoğunun omuzunda asılı bir torba içinde bir yavnı, başı aşağıya sarkmış, uyuklamadadır
 Yürüyebilenler, hep köyde kalmıştır ve süprüntülüklerin içinden paytak paytak gelenlere doğru yürürler
 Bu manzara, Nuh'tan önceki ilk insan kümelerinin manzarasıdır
 Lakin, bu akşam gökten, ne ceza, ne mükafat şeklinde hiçbir belirti görünmeyecek
 Her geceki mutat karanlık çökecek ve Zeynep Kadın kızlarıyla gelininin pişirdiği bir kap yemeği, kirli bir tepsi içinde, benim odamın kapısından içeri bırakacak
 54 Yattığım yerden küçük harman yığınları görünüyor
 Burası köye yarım saat mesafededir
 İlk planda Bekir Çavuş'un tarlası var
 Tam tarlanın ortasında kör kız tek başına oturuyor
 Vakit, bir öğle saatidir
 Güneş altında kızın uzun saçları birer taze mısır püskülü gibi cilalı görünüyor
 Bu kız, henüz on iki, on üç yaşındadır ve o kadar cılızdır ki, bir gün sırtını okşarken bütün kaburga kemiklerini saydım
 Zavallıyı, niye böyle kırın ortasında, bu güneşin altında tek başına bırakmışlar
 Onu, mutlaka, unutmuş olacaklar
 Ve o, tarlada herkesi henüz çalışmakta sanıyor
 Kalkayım, onu elinden tutup evine götüreyim derken, bir de baktım ki, Salih Ağa'nın kambur oğlu, haylaz haylaz dolaşarak ona doğru yaklaşıyor
 Bu çocuk tıpkı bir sakat keçiye benzer
 Bu çocuk diyorum
 Belki de o bir delikanlıdır
 Çünkü konuştuğu vakit sesi herhangi bir erkek sesinden daha kalındır
 İşte, kızın önüne geldi, durdu
 Ona bir şeyler söylüyor
 Kız başını kaldırmış, sanki görür gibi onun yüzüne bakıyor
 Kambur, iki elini kuşağına soktu
 Etrafına bakındı, sonra yine kıza dönüp bir şeyler mırıldandı
 Kız utanmış gibi başını önüne eğdi
 Kambur külahını çıkardı, uzun bir süre tepesini kaşıdıktan sonra kızın yanına çöktü
 Şimdi, ikisi de omuz omuza oturuyorlar
 Fakat, kamburun ne eli ne ayağı rahat duruyor
 Kah yerden aldığı bir diken veya saman çöpü ile kızcağızın ensesine dokunuyor, kah parmaklarının ucu ile çıplak tabanını gıdıklamağa çalışıyor
 Kız huysuzlanıyor, kalkıp gitmeğe çabalıyor
 Öbürü tekrar elinden çekip yerine oturtuyor
 Hayatımda hiç bu kadar iğrenç derecede gülünç bir manzara görmedim
 Bu alelade bir yaramaz erkek çocuğun bir uslu kız çocuğa musallat oluşu gibi değil, çok daha canavarca bir şey
 Denilebilir ki, bir yılan bir kurbağayı yutmağa çalışıyor
 Denilebilir ki, dev kadar kocaman bir örümcek bir pervanenin etrafında ağını örüyor
 Kambur, kızın canını acıtmağa başladı
 İki defa bağırdığını işittim
 Bari gidip işkenceye son vereyim dedim
 Ne lüzumu var
 Kız kaçıyor, kambur arkasından kovalıyor
 Kız önünü görür gibi koşuyor
 O kadar ki, derenin kenarına gelince durdu
 Ve ancak bu suretle tekrar avcının eline düştü
 Bu sefer kambur, onu belinden sımsıkı yakalamış bırakmıyordu
 Sürükleyerek derenin içine doğru çekti
 Ben yerime otururken her şeyi anlamış bulunuyordum
 İnsan, hayvanların en iğrenç olanıdır
 55 Nihayet, Salih Ağa yapacağını yaptı
 Benim hesabıma ekilip biçilen Zeynep Kadının tarlasından iddia ettiği ortaklık hakkını, bir gece, hiçbirimizin haberi olmaksızın kaldırıp götürdü
 Bu vakayı duyduğum anda öfkemden beynim attı
 Ömrümde adam dövmedim, fakat Zeynep Kadın başta olmak üzere bütün ev halkı önüme çıkıp yalvara yalvara vazgeçirmeselerdi, mutlaka gidip, o küçük köy ağasını bir iyi pataklayacaktım
 Meğer, birkaç gün önce bu işi yapacağını haber vermiş imiş
 Ben de biliyordum ki, tarlanın asıl sahibi olmak iddiasıyla ekinden bir pay almak fikrinde idi
 Fakat hayasızlığı, cüreti bu derece ileriye götüreceğini asla tahmin edemezdim
 Neyse, olan oldu
 Şimdi, ne yapmalı
 Doğrusu, ben kendi hesabıma herhangi bir yürek acısı duymuyorum
 Biraz darı, biraz buğday ektirmiştim
 Bu da ancak Mehmet Ali'ninkilere bir faydam olsun fikriyle idi
 Bununla beraber, onlar da bundan çok üzgün görünüyorlar
 Bilakis beni yatıştırmaya çalışıyorlar
 Sen sağ ol, aman bir dırıltı çıkarmayalım diye yalvarıyorlar
 Beni öfkelendiren de, işte, onların bu korkuları, bu miskinlikleridir
 Onlarda adalet duygusunu kurcalamaya çalışıyorum
 Nafile; taş gibidirler
 Bunlar, henüz bir sosyal yaratık haline bile girmemiştir
 Ta yontulmamış taş devrindeki insanlar gibi yaşıyorlar
 O vakitler de, kabilenin en güçlüsü, elinde bir ağaç baltayla sizin üstünüze yürür, ağzınızdan lokmanızı, ininizden karınızı alıp götürürdü ve bu, herkese tabii olaylar gibi sakınılmaz, önlenmez görünürdü
 Köylüde mülkiyet duygusu her şeyin üstündedir, derler
 Uzun yüzyıllardan beri devam eden dış istilalar, iç eşkiyalıklar Türk köylüsünde bu duyguyu da köreltmiştir
 Hepsinin içinde, semavi bir afet esnasında bir koyun sürüsünün ürkekliğinden bir şey var
 Neden ürküyorlar
 Bunu tarif ve tahlil etmek mümkün değildir
 Onları bu hale koyan, üstünde yaşadıkları bu sert ve haşin tabiat mıdır
 Merhametsiz bir üvey ananın göğsü gibi hareketsiz bu topraklarda ancak böyle bir öksüz çocuk ruhu dalgalanabilir
 Lakin, bütün bu felsefeler, beni, gidip Salih Ağa'ya çatmaktan alıkoyamadı
 Meydanlıkta, kahvenin çardağı altındaydı
 Ağır ağır üzerine doğru yürüdüm
 Beni görünce sapsarı kesildi, başını önüne eğdi, büzüldü
 Gittim, önüne dikildim: – Bizim ürünü gece çalan sen misin
 Cevap vermiyor, yere bakıyor
 – Söyle, hırsız sen misin: Şimdi yakandan sürükleye sürükleye seni en yakın karakola götüreceğim
 Ayağının başparmağını avucunun içine aldı
 – Söyle; diyorum
 Söyle, diyorum
 Ve kendimi kaybedip yakasına yapıştım
 Silkinip geriye çekilmek istedi
 Sarstım
 Davrandı, ayağa kalktı ve elimden kurtulmak için çabalamaya başladı
 Kahvede kimse yoktu
 Kahveci de suya gitmişti
 Salih Ağa tuzağa düşmüş bir çakal gibi pençemde kıvranıyor
 56 Birden, herifin ağzını elimin üstünde hissettim
 Bir hayvan gibi ısırmaya çalışıyordu
 Kara, seyrek dişlerinin nemini derimde duyar duymaz, bütün hiddetim bir derin tiksintiye çevrildi
 Onu nefretle geriye ittim
 Lakin yere düşmesiyle toparlanıp kalkması bir oldu
 Bir sıçrayışta kahvenin peykesinden öteye atladı
 Koşarak kaçtı gitti
 Bir süre, gülmekle ağlamak arasında, hasmımın yerde kalan pabuçlarına baktım
 Her şeyi bu kadar ciddiye almak, bu kadar öfkelenmek neden
 Kaç gün yüreğimde bu olayın azabını taşıdım
 Gidip, Salih Ağa'nın kendisinden bizzat af dilemek istedim
 Ama, o bana karşı hiçbir kin taşımıyor gibi
 Yapacağını yaptıktan, almak istediğini aldıktan sonra ötesine pek önem vermiyor
 Hatta, meselenin bu kadarcıkla kapanmış olmasına seviniyor
 Belki, bununla da kalmayıp içinden bana karşı bir küçümseme duyuyor
 Beni herhangi bir delikanlı gibi ham ve hoyrat buluyor
 57 Aşar memuru köye geldiği gün onu ilk karşılayanlardan biri Salih Ağa oldu
 Bir süre baş başa konuştular
 Sonra yanlarına Bekir Çavuş, muhtar ve ünam geldi
 Salih Ağa gayet önemli ve işbilir bir adam tavrı takınmış; hepsine ağır ağır, yavaş yavaş bir şeyler söylüyor
 Yanlarından geçerken hepsi birden kalkıp bana selam verdiler
 Baktım, Salih Ağa da kalkmış selam veriyor
 Yanlarına vardım: – Merhaba ağalar
 Aşar memuru setre pantolonlu, kauçuk yakalıklı, yusyuvarlık bir kıranta adamdı
 Dizleri ve ayaklarının uçları birbirine bitişik oturuyor
 İki laf arasında bir uyukluyor
 – Bu yıl bir uğursuzluk var emme
 – Ne diyon be, sen ne diyon
 – İyi olur inşallah
 Bu tarzda başı yok, sonu yok bir konuşmanın ortasına düştüm: Gerçi ben gelince yüzler değişti, sözler değişti
 Fakat, aşar memurunun yüzündeki uyku hali dağılmadı
 Sivrihisar'dan geliyormuş
 Yola çıkalı on beş gün oluyormuş
 Onun için ne sorsam bilmediğini söylüyor
 Ankara, size daha yakın diyor
 Ankara bize daha yakın
 Bu sözde bilmem niçin yüreğime ferahlık veren bir şey var
 Bir gün kalkıp oraya gideceğim
 Lakin bu şehir o kadar kalabalıkmış ki, gidip de açıkta kalmaktan değil ama, faydasız bir konuk olmaktan çekiniyorum
 – İçinizde Ankara'yı gören var mı
 Bir aşar memuru görmüş
 – Sivrihisar'a tayin edilmezden önce Kalecik'teydim
 Oradan geçtim
 On, on beş gün kaldım
 Fena yer değil
 Ama, suyu yok, yeşillik yok
 Hem öyle bir pahalı, öyle bir pahalı ki
 Bekir Çavuş, geçenlerde Polatlı'ya kadar gitmiş
 – Gördüm, diyor, trenler Ankara'dan Eskişehir'e boyuna asker taşıyor ve Eskişehir'den Ankara'ya vagon dolusu erzak gidiyordu
 Muhtar: – Hep büyükler oraya toplanmış, dedi
 Aşar memuru kim bilir kaçıncı uykusundan baş kaldırıp: – Büyükler mi
 Öyle, öyle
 Bizim müdür de orada
 Ben gördüm, diye mırıldandı
 Soruyordum: – Aylıklar, muntazam çıkıyor mu, memur efendi
 58 – Aylıklar, hiçbir zaman bu kadar muntazam çıkmamıştı
 Ayın otuzu oldu mu hemen bordrolar hazırlanıyor
 Bir imza edip almak kalıyor
 Milli hükümetin bu başarısını duyunca sevinçten yüreğim hopluyor
 – Her şey buna göre
 Ben Kalecik'ten Ankara'ya üstümde iki bin lira emanet parayla geldim
 Yolda kah yaya yürüdük, kah açıkta yattık
 Elhamdülillah, kılımıza dokunan olmadı
 Her taraf güven içinde
 Yüreğim bir daha sevinçten ağırma geliyor
 Güya bütün asayişi, düzeni sağlayan benmişim gibi bir gurur ve iftihar duyuyorum
 Memura köylüleri göstererek: – Bir de bunlar, her şeyin kötüye doğru gittiğini söylerler
 Hep uğursuzluktan, bereketsizlikten bahsederler, diyorum
 Lakin, memur, bu sırada gene uykuya dalmıştı
 Köylülerden biri: – Öyle deme, beyim dedi ve eliyle ovada bir geniş daire çizerek; vakti zamanında şu gördüğün yerler hep ağzına kadar dolu erzak kuyularıydı
 Şimdi açsam diplerinde bir tane arpa bulamazsın
 Aşar memuru, tam bu sırada gözünün bir tanesini açtı ve bana: İnanma, yalan söylüyor der gibi bir, işaret yaptı
 Anadolu köylüsünün zahire ambarları bomboş, fakat Türk entelektüeli yedi devlete harp açmıştır
 İstanbul'da Ali Kemal buna delilik diyor
 Ben, bu hali ulvi ve heyecan verici bir manzara gibi seyrediyorum
 Ankara'da Hakimiyeti Milliye gazetesi İtilaf kuvvetlerinin İstanbul'daki rezaletleri diye, bir olaylar sütunu açmış
 Öbür tarafta, Galipler, aklınızı başınıza alın başlıklı bir makale neşrediyor
 Havada Milletin hakimiyeti sözü bir vahiy gibi dolaşıyor
 Gelip, beni, bu inzivada uyandırıyor
 Türkiye'nin karanlık semasında Mustafa Kemal adı bir şafak yıldızı gibi parlıyor
 Bunun etrafında bazı peykler beliriyor
 Tekrar Türk ordusundan bahsediliyor
 Mehmet Ali'den mektup geldi
 Mensup olduğu alay Kütahya'daymış
 Arasıra bizim taraflardan bir kafile asker veya bir subay grubu gelip geçiyor
 Bunlardan bazılarını bizim köyde konuk ediyorum
 Bunlar, artık benim bildiğim Cihan Savaşı subayları değildir
 Bazılarıyla tanışmakla beraber onlarda eski ruhtan, eski kafadan bir belirti bulamıyorum
 Bunlar, bir ordunun alelade subayları olmaktan ziyade yeni bir mezhebin öncüleri gibidir
 Cihan Savaşı'nda her biri bir şeyden şikayetçiydi
 Hepsi devletin siyasetini tenkit ederdi
 Hepsi canından bezgin görünürdü
 Şimdi ise tartışma bile kabul etmiyorlar
 – Mutlaka yeneceğiz, diyorlar
 Fakat, inanılacak şey değil
 Ben, savaşı istemeyenlerin arasında yaşıyorum
 Bu milletin tek güç kaynağı bu köyler, bu hastalık, yoksulluk, umutsuzluk yuvaları değil mi
 Bu savaşta subayların yönetecekleri insanlar hep bu aralarında yaşadığım kanları çekilmiş, derileri kemiklerine yapışmış, gözlerinin feri kaçmış hayaletler değil mi
 59 Geçen gün bir cephanenin cepheye nasıl taşındığını gördüm
 Uzun bir kağnı kafilesi
 Ah, ne hazindi, bu kağnı kafilesi
 Gacır, gacır
 Ve sıska mandaların kalça kemikleri o kadar sivrilmişti ki, yer yer derilerini delmişti
 Bu deliklerin üstünde sineklerin yüzlercesi kalkıp yüzlercesi konmaktaydı
 Kafileyi yöneten insanlar ise sineklerin azmanı gibidir
 Ne şekilleri insan şekline, ne yürüyüşleri insan yürüyüşüne, ne sesleri insan sesine benzer
 Bu iki direk, iki tekerlekten ibaret arabalar sanki onların uzuvlarına bitişiktir
 Bunların içinde yatarlar
 Döşekleri, yorganları, yiyecek ve içecekleri bunların içindedir
 Kaplumbağanın kabuğu belki kaplumbağadan ayrılabilir
 Fakat bu arabaları o adamlardan ayırmanın imkanı yoktur
 Bitmez tükenmez Anadolu yollarında, dereler, tepeler aşarak, yokuşlar çıkıp inişler inerek, dikenlikler ve kayalıklar arasından geçerek hazin hazin yürüyen kocaman acayip kaplumbağalar
 Siz, aynı zamanda, Türk köylüsünün yırtık pırtık eşyaları arasında, emsalsiz bir savaş alanında birer destan eşyası da taşıyorsunuz
 Onun için uzaktan uzağa bana mitolojik hayvanlar gibi görünüyorsunuz
 Hiç şüphesiz, büyük akınlara, büyük fetihlere giden eski Türklerin arkasından da buna benzer katarlar yol alırdı: Atilla'nın eşyasını taşıyan arabalar da belki bunlardan farksızdı
 Oğuz kolları, Anadolu üstüne, mutlak, bunun gıcırtılarını dinleye dinleye uzandılar
 Herhalde bu garip ve hazin araba tipini, birer fosil izi halinde eski taşların böğrüne kazılmış görmek mümkündür
 Fakat, bütün bu tarihi tahayyüllere rağmen, insanın gene bunlardan destani bir şey bulmaya gücü yetmiyor
 Kağnılar geçerken, savaşın sonucundan, ben bütün köylülerle beraber umudumu kesmiyorum
 Gacır, gacır, gacır, gacır
 Sanki belkemiğim bir testereyle orta yerinden kesiliyor gibi
 Ve mandaların bütün ağırlığı bir kara kabus halinde üstüme çöküyor
 Lakin, işte, subaylar mutlaka yeneceğiz diyorlar
 İnönü, yeni bir devrin başlangıcı değil mi
 Türk ordusu orada yüzyıllardan beri kaybettiği geleneğine tekrar kavuşmadı mı
 Nerede okudum, bilmiyorum: Cephe artları, tiyatroların kulislerine benzermiş
 Shakespeare'nin ve Racine'nin bir trajedisi oynayacak
 Sahnede, kralları, kraliçeleriyle bütün bir saray içinin haşmet ve debdebeleri gösterilecek
 Fakat bundan önce bir de kulisteki hazırlığı görünüz: Yırtık ve ter kokulu canfes parçalarından bir yığın hırdavat ve bunların arasında yarı aç, yarı tok birtakım zavallı insanlar gelip gidiyor, eğilip kalkıyor
 İşte, biraz sonraki muhteşem sahne bu unsurlardan teşekkül edecek
 Bizim İsmail'e, artık ben de kızar oldum
 Ne bir iş gördüğü, ne yerinde durduğu var
 Öyle bir haylazlaştı, öyle bir haylazlaştı, deme gitsin
 Bazen, ortadan büsbütün kayboluyor
 Saatlerce, hatta günlerce nereye gittiği bilinmiyor
 Gerçi, ilk günler evde hayli müthiş sahneler oldu
 Zeynep Kadın, babası tutmuş bir zenci karısı gibi, kaç kere çocuğun üstüne saldırdı
 Fakat, kar etmedi
 İsmail taze bir kuvvetle canlanmış görünüyor
 Hatta bir defasında anası üstüne doğru yürürken, o kolunu havaya kaldırdı: – Hele bir gel, hele bir gel
 dedi
 Zeynep Kadın, şaşırdı: – Ne diyon
 Ne diyon
 60 – Hele bir gel, hele bir gel
 – Amanın, bana el kaldırıyor
 O andan beri, sanki İsmail'in elini kolunu bağlayan sihir bozuldu
 Kabuk yarıldı, içinden çıkan hiçbirimizin tanımadığı yeni yaratık bir salyangoz gibi esrarlı, cıvık ve siniktir
 Bir yanından dokunulduğu vakit, sertleşir, antenlerini uzatır ve elinizin üstüne sümüğünü bırakır
 Eskiden sigara içmezdi
 Ben verdiğim zaman, bize göre değil derdi
 Şimdi sabahtan akşama kadar durmaksızın, sigaralarımdan alıyor
 Bir gün dedim ki: – Sigara istiyorsan bana söyle, ben veririm
 Bir daha haberim olmaksızın, odamdan bir şey alma
 Sanki sözüm ona değilmiş gibi, cevap vermeden uzaklaştı
 Eskiden, benim yanımda, bir nevi terbiyeli duruşu vardı
 Şimdi beni nerde görse, adam yerine saymıyor
 Onu bir köşede sıkıştırıp dövmek istiyorum
 61 Son zamanlarda, ne vakit, adını bilmediğim güzel köylü kızının köyüne gidecek olsam, İsmail'e yolum üstünde rastlıyorum
 Ya ben giderken o dönüyor, yahut ben dönerken o gidiyor
 Bir defasında ben onu görmemezlikten geldim, bir defasında, o beni görmemezlikten geldi
 Nihayet, günün birinde, kavaklıkta yüzyüze karşılaşınca, durmağa mecbur olduk
 Onda ve bende acayip bir tutukluk vardı
 Ne ben ona bir kelime söyleyebiliyordum, ne o bana
 Suyu çekilmiş derenin içinde, bir hayvan leşi üstüne, kargaların bir kümesi konup, bir kümesi kalkıyor ve cıyak cıyak bağırıyorlardı
 İsmail ve ben bir süre, yanyana köye doğru yürüdük
 Sonra ne yapacağını bilmeyen kimselere mahsus bir iç sıkıntısı ile yolun ortasında durup kargaların uçuşunu seyrettik
 Tabakamı çıkardım bir cigara yaktım
 Bir tane de İsmail'e uzattım: – Bu köyde ne var, ne yok
 – Heç, karı kızan çalışırlar
 – Sen dönüyor muydun
 – Hee
 – Öyle ise beraber dönelim
 Ve tersyüzü geri döndük
 Aşağı yukarı on, on beş dakika sessiz yürüdükten sonra başımı ona doğru çevirmeksizin sordum: – Yoksa senin nişanlın bu köyden mi
 Cevap vermedi
 – Dördüncü defadır ki sana buralarda rastgeliyorum
 Mutlak, sevdiğin kız buralı olacak
 – Dedüğün gibi, beyim
 – Hangi kız, o bakayım
 Çünkü, ben burada hemen herkesi tanıyorum
 – Şabangilin Emine
 O seni biliyor
 – Emine
 Yüreğim küt küt atmağa başlıyor
 Dilim, ağzım içinde kupkuru oldu: – Yanlışın var, ben Emine diye bir kız tanımıyorum
 İsmail tekrar etti: 62 – O seni biliyor
 Sesinde ne hiddet, ne sitem, hiçbir şey yoktu
 – Bu Emine, yeşil gözlü, uzun boylu
 Hani, güldüğü vakit bembeyaz dişleri var
 O mu
 Cıvık bir sırıtma ile: – Hee, o ya
 Hee, o
 Kulaklarım uğulduyor: – Benim için ne dedi, o sana
 – Kolu yok bir herif buraya gelir
 O, senin ağan mı
 dedi
 – A, a dedim
 Kolu yok bir herif mi
 O nasıl söz
 Başını eğip, guya ilk defa görüyormuş gibi, gözlerini sağ yanıma dikiyor
 Sonra, hayretle yüzüme bakıyor
 Demek istiyor ki, peki kolsuz değil misin
 Bazı heyecanlı anlarımda, kesik kolumun ağrısını duyarım
 Gene, öyle oldu
 Sağ tarafım zonklamağa başladı
 Sol elimle, yaradana sığınıp, yanımdaki cüceye bir tokat aşk etmek istiyordum
 Bütün gece, sağ tarafım hep zonkladı durdu
 Gözüme bir damla uyku girmedi
 Yeniden, bu köye ilk defa gelmiş gibiyim
 Kendimi o kadar garip o kadar yalnız ve öksüz hissediyorum
 Tekrar, ıssız Anadolu yaylalarının kasvetli haritası beynimin içine nakşoldu
 Bu engin yoksulluğun ücra bir köşesine kendimi bir kara nokta gibi atılmış görüyorum
 Burada ben, İstanbul'daki kadar azap ve işkence içindeyim
 Taş, toprak, su, insan, hayvan burada her şey benim aleyhimdedir
 Ve bende bütün bu düşman unsurlara karşı mücadele etmek gücü yok
 Durmadan eziliyorum
 Durmadan eziliyorum
 Bu bakımdan İsmail benden ne kadar güçlü görünüyor
 Tabiat, onu da evirmiş, kıvırmış, onu, daha on yedi yaşına girmeden bir ihtiyar adam gibi buruşturuyor
 Fakat, bu sarp ve haşin ülkenin eşi olan ruhu, zaman zaman, bütün dış düşmanlardan öç almasını biliyor
 Cengel'in bütün özelliklerini bilen bir genç goril gibi bu havalinin en güzel, en tatlı meyvesine pençesini atıyor ve sırıtarak, onu avucunun içinde tutup yalamasını biliyor
 Nasıl yaptı
 Buna nasıl muvaffak oldu
 Bir taze dişi, bu erkek kurusuna, daha on yedisine varmadan dişleri dökülmüş, yüzü buruşmuş bu garip tabiat yaratığına nasıl tahammül edebilir
 Karanlığın içinden Emine'nin beyaz dişleri iki sır sedef taneleri gibi parlıyor
 Bunlar, İsmail'in mi olacak
 Narin ve alımlı, endamlı, bir körpe söğüt dalı gibi üzerimde salınıyor
 İsmail'in bütün vücudu, bir tırtıl gibi bu dala mı tırmanacak
 Yok, yok
 İn oradan, çekil
 Yarın söyleyeceğim, Emine gözünü aç
 Sonra pişman olursun
 Bu cüce, sana koca olamaz
 Gençliğine, güzelliğine acı, diyeceğim
 63 Ya, sana ne oluyor
 derse
 Bir köylü kıza, İstanbul usulü ilanı aşk mı edeceğim
 Bu kadar gülünç, bu kadar zavallı, bu kadar acayip bir şey olmağa katlanacak mıyım
 Haydi, canım
 Ne yaparlarsa yapsınlar
 İki köylü sevişip birbirlerini alacaklarmış
 Bana ne
 Kendi kendime bunu söylemekle beraber, gene gözüme uyku girmiyor
 Hey Allahım, Emine'yi İsmail'den kıskanıyorum
 Ben Celal Paşa'nın oğlu Ahmet, emirerim Mehmet Ali'nin kardeşi bücür İsmail'i kıskanıyorum
 Boğazını sıkıp öldüresiye kıskanıyorum
 64 Kaç gündür, bin türlü çare ile diş ağrısını yatıştırmağa çalışan adam gibiyim
 Kah zihnimi büyük ve önemli şeylerle işgal ederek, acımı unutmağa çalışıyorum
 Kah okuyorum, okuyorum, okuyorum
 Bazen de çıkıp kırlarda, bayırlarda dolaşıyorum ve böyle dolaşırken, hep tesadüf mü diyeyim, yoksa bir alışkanlık eseri mi, kendimi Emine'nin köyü civarında buluyorum
 O vakit, geçmiş sandığım ağrı bütün şiddeti, bütün azgınlığı ile baş gösteriyor
 Bu, benim bir kadına ilk tutuluşum değildir
 Fakat, bu benim için ilk olmayacak sevgidir
 Bir dağ gülü, dikenlikler, çalılıklar arasından bir dağ gülü nasıl koparılır
 Bilmiyorum
 Ne denilir
 Nasıl alınır
 Bilmiyorum
 Kambur oğlanın, kör kızı, ardından kovalayıp yakalayışı gibi mi
 Gidip ona sormak istiyorum
 Lakin, bana, bu hususta ders verebilecek tek bir kişi var
 O da İsmail'dir
 Suratını görmeğe tahammülüm olsa gidip ondan öğreneceğim
 Emine'nin gönlünü çelmek için ne yaptın diyeceğim
 O bana cevap vermeksizin sırıtacaktır
 Çünkü, o da ne yaptığını bilemez
 Bu iş kendiliğinden oluvermiştir
 Köylerde tek delikanlı kalmadı
 Kızlar, kızoğlankızlar, koca bulamadan kocayıp gidiyordu
 İsmail'in bir evlenme teklifi Emine'ye yetmiştir
 Ondan daha iyisini mi bulacaktır
 Mehmet Ali'nin ailesi epeyce de varlıklı sayılır
 Yüz dönüme yakın toprakları vardır
 Herkes, Zeynep Kadının birikmiş parası olduğunu söylüyor
 Emine ise dul bir halanın yanında bir yetim kızdır
 Babası, Balkan Harbinde şehit düştükten sonra anası, bir başkasıyla evlenip onu ortada bırakıvermiş: Emine'ye dair bu bilgiyi Zeynep Kadından alıyorum
 Zeynep Kadın, İsmail'in bu kızı almasına şiddetle aleyhtardır
 – Benim yanıma getiremez, istediği yere götürsün diyor
 Ah o kızın halası olacak karı yok mu
 İşte, benim, başıma bu çorabı ören odur
 Çırılçıplak yetimi boynumuza dolamak istiyor
 Zeynep Kadın, çırılçıplak derken, ben, tatlı bir ürperme geçiriyorum
 Onu, bütün o kirli, kaba esvaplarının içinden, kalın kabuklu bir yemiş soyar gibi soyuyorum
 Mutlaka teninin kuru bir beyazlığı vardır
 Göğsü, kalçaları dolgun, eti ve omuz başları gevrektir
 Boynunun, bir kuğu boynu gibi uzun olduğunu biliyorum
 Mutlaka beli ve karnı da buna göredir
 Zeynep Kadına diyorum ki: – Hakkın var
 Ne yapıp yapıp bu işin önüne geçmelisin
 – Dinleyor mu
 Ay oğul, dinleyor mu
 Gerçekten İsmail'in, bir anasını dövmediği kalıyor
 Zeynep Kadın: – Ah, Mehmet Ali'm burada olsaydı, ben ona gösterirdim, dedi
 – Ben burada değil miyim
 Sana söyledim, beni her işte Mehmet Ali'nin yerine koy diye
 Kadın, tuhaf bir şey söylemişim gibi yüzüme baktı
 65 Bir akşamüstü, evin damında oturuyordum
 Erguvani denilecek kadar kızıl bir aydınlık içinde, birtakım delice hülyalara dalmışım
 Gelip yanıma çöktü: – Bir cıgara verir misin
 Başımı çevirmeden paketi uzattım
 Bu, köyde, bütün hayvanların, davarların dönme saatidir
 Arka tepelerden inen mandaların ayak sesleri, katı bir satıh üzerine bir yaz yağmurunun düşüşünü andırıyor
 Kuzular meliyor, anaları, onlara cevap veriyor
 Derken bir eşek anırmağa başlıyor
 Yakındaki bir kümesten, bir tüneme hazırlığının bütün küçük gıtgıdakları geliyor ve uzaktan uzağa köpekler havlıyor
 Nuh'un gemisi dolmakta
 Bu, dünyanın sonu mu
 Her akşam, her akşam, dünyanın sonu geldi sanıyorum, seviniyorum
 Fakat
 – Sen, benim için anama ne demişsin
 Yanımda bir ses
 İsmail'in sesi
 Hay, bu Tevrati akşam şerefine, seni adaşın İsmail gibi bir taş üstüne yatırıp boğazlamak kabil olsaydı
 Sözünü işitmemezlikten geliyorum
 Lakin, o, yanıbaşımda mırıldanmakta devam ediyor
 Başımı, hışımla çevirdim: – Ne homurdanıp duruyorsun, orada
 İsmail, bu sert hareketim karşısında o kadar şaşırdı kaldı ki, az kalsın haline gülecektim
 Kalın, çatık kaşlarının altında küçücük yuvarlak gözleri birer çivi başı kadar ufalmış ve yüzü, buruşa buruşa bir kuru incir şeklini almıştı
 Başımı tekrar öteye çevirdim
 Fakat o, beni kaplayan havayı dolduruyor, bir civa ağırlığı ile ağırlaştırıyor
 Bulaşık suyu, ahır ve umumi aptesane kokularını andıran bir taaffün bu havaya bir boğucu gaz fecaati vermekte ve beni canımdan bezdirmekte idi
 Ah, bu insan, ah bu insan denilen mahluk
 Tabiatı, ne cenabet bir zindan haline sokmuş
 Yanıbaşımda, bu çocuk olmasa, bu çamurdan yuva, bu aşağının kurt kaynaşmaları, bu yenen, içilen şeylerden sızan geriz olmasa, şu kuru toprak dalgalarının üstünde, bu kızıl akşam aydınlığında hayat, daha ne kadar sade ve asil olacaktı
 – Sen demişsin ki
 – Ben dedim ki, eğer sen o kızla evlenmeğe kalkışırsan kulağından tutup askere götürürüm
 İsmail'in benzi mutlaka kül gibi olmuştu
 Sesi titreyerek: – Bu yaşta, beni hiç askere alırlar mı
 – Bu yaşta, evlenebiliyorsun da neden askere gidemiyormuşsun bakalım
 Evlenmesini bilen adam, pekala askere de gidebilir
 Şimdi nizam öyle
 İsmail, dayak yemiş bir kedi gibi belini kısarak sessizce aşağıya sıvıştı
 66 Bütün merakım şunda: Emine, İsmail'e varmağa gönülden razı mı
 Bir gün, kavak ağaçlarının arasında, onu şöyle bir kuytu yere çekip sordum: – Sahiden İsmail'e varmak istiyor musun
 Omuzlarını silkti
 Başını yana çevirdi
 Güldü: – Ne bileyim ben, ne bileyim ben
 – Sen bilmeyeceksin de, kim bilecek
 – Halam bilir
 Ve bir geyik gibi çevik, yanımdan kaçıyor
 Dur demeğe kalmıyor, onu yakalayıp, belinden kavramak istiyorum
 Bu kaçışta öyle bir dişilik var ki
 Yüreğim, göğsümün altında hop hop hopluyor
 – Emine, Emine, dur biraz
 Bir söyleyeceğim daha var
 Bir söyleyeceğim daha var, fakat dinleyen kim
 Durup dinlese bile dilimden bir şey anlamayacak
 Bunu bilerek gene arkasından yürüyorum
 Biraz hızlı, biraz koşmağa benzeyen bir yürüyüş
 Ve boş yenim sağ tarafımda bir uzun torba gibi sallanıyor
 Dönüp baksa belki halime gülmekten katılacak
 Durdum
 Emine, şimdi, köye giden yolun üstünde gittikçe uzaklaşan, gittikçe uzaklaşan alacalı bir gölgedir
 Derenin kenarına çöküyorum
 Dede Korkutda bir tabir var: Böğür, böğür
 Ben, işte böğür böğür ağlamak istiyorum
 Nereye gideyim
 Benim yerim neresidir
 Kimlere doğru varayım
 Beni kimler anlar
 Kimler derdime deva bulur
 Beni bu illetten, beni bu gurbetten kim kurtarabilir
 Hangi kardeş
 Hangi hemşire
 Hangi can yoldaşı
 Hey, ana toprak, ne kadar merhametsiz, ne kadar katısın
 Benim ıstırabıma ne kadar yabancısın
 Ben senin üvey evladın mıyım
 Yoksa sen mi benim üvey anamsın
 Eğer, ben senin üvey evladın isem bu kolu kimin yoluna feda ettim
 Niçin şu anda, bu genç yaşımda bir derenin kenarında bir insan viranesiyim
 Senin yoluna gençliğimi harcadıktan sonra, gene orada, o düşmüş şehirde, senin hasretinle yanan ben değil miyim
 İşte geldim: İşte geldim
 Fakat, benim önümde, kızların kaçıyor
 Bana kızların arkalarını çeviriyor
 Onlara her uzattığım el boşlukta kalıyor
 Eğer, sen bir üvey ana olsaydın, ıstırabın benim ıstırabıma bu kadar benzer miydi
 Sen de bencileyin, bu kadar garip, bu kadar yoksul
 Sen de bencileyin bu kadar derdini anlatmadan aciz olurmuydun
 Benim için senin yüzün Zeynep Kadının yüzünün eşidir
 O halde hepimizin anlaşmamıza engel olan şey nedir
 Öyle düşünerek, geceye kadar derenin kıyısında çömelmiş kalmışım
 Geceler, ıssız çıplak Anadolu yaylasını daha ziyade garipleştirir
 Bu ıssız, ışıksız topraklar, gökyüzünün altın mozayıklı, muhteşem kubbesi altında ezilir, erir, yok olur
 O kadar yok olur ki, bunun içinde, siz kendinizi, çoktan ademe inmiş bir gölge farzedersiniz
 Hayat denilen şey, gür, kalabalık, pırıl pırıl yukarıdadır
 Sanki arzın üstündeki medeni şehirlerden biri tersine dönüp tepeden size bakıyor
 Başım dönmese, sabaha kadar sırtüstü yatıp bu engin şehrayini seyredeceğim
 Fakat, başım dönüyor
 Bir dev, beni kolumdan tutup aya mı fırlattı
 Hakikaten burası aydan farklı bir yer değildir
 Aynı cansızlık, aynı donukluk
 Her şey taş kesilmiş gibi
 Ne bir ses, ne bir hareket
 Ve ben, kımıldasam, sanki her taraf çatırdayarak tuz buz olacak
 Olsun, bari
 Olsun bari
 67 Köyde, kış hazırlıkları bitip tükenmek bilmiyor
 Soğanlar kurutuldu
 Dibeklerde günlerce bulgur kırıldı
 Buğdaylar öğütüldü, öğütüldü
 Bunlardan deste deste yufkalar yapıldı
 Derken kuru yemişlere sıra geldi
 Ama, o ne kadar ceviz
 Ahırlar, damlara, damların üstüne kadar saman yığınlarıyla dolu
 Kadınlar, bir taraftan, taze tezek topaklarını duvarlara yapıştırıyor
 Zeynep Kadının evi, eski Abdülhamit ricali gibi bu tunç renkli nişanlarla baştan başa donandı
 Ve ne koku
 Bütün tabiat tezek kokuyor
 Zeynep Kadın, kızları ve gelinleriyle beraber, sabahtan akşama kadar, durmaksızın çalışıyor
 Mehmet Ali'nin yavrusunu sokak kapısının eşigine bırakıp gidiyorlar
 Bereket versin ki, çalıştıkları meydanlık bizim evin önüdür
 Çocuk bağırmağa başlayınca anası koşup gelebiliyor
 Çok defa, biz onunla eşikte arkadaşlık ederiz
 Küçük insan yavrusu ayaklarının ucunda, yarı toprağa karışmış, döğlek cinsinden sürüngen bir nebat gibidir
 Kımıldadıkça bir büyük solucan kümesini andırıyor
 Her ne tarafından bakılsa bir ana karnından çıkmış olmaktan ziyade topraktan bitme şeylerden biri hissini veriyor
 O kadar kişiliği yok ki daha adını bile koymadılar
 İki üç defa Mehmet Ali'den sorduk
 Hep unutuyor mu nedir
 Gönderdiği mektuplarda çocuğun adından hiç bahsetmiyor
 – Mahdumuma mahsus selam ederim demekle kalıyor
 Ve ben, onu, adsız diye çağırıyorum
 – Adsız, Adsız
 Küçük gövdesi üstünden kocaman başını zahmetle çevirerek, bana bakıyor
 Öyle mahzun, öyle mahzun bir bakış ki, insana ağlamak isteğini veriyor
 Gerçekten, Schopenhauer'in bekarlık nazariyesi lehine bu çocuktan daha canlı bir misal bulunamaz
 Bu yaratığa bakarak, derhal dünyaya çocuk getirmenin bir cinayet olduğunu tasdik ederiz
 – Adsız, Adsız, biraz gülsene
 Biraz oynasana
 Yüzü buruşur, dudakları bükülür
 Hemen ağlamak üzeredir
 Başkalarının kendisiyle meşgul olmasına o kadar alışmamış ki, bunu bir işkence telakki ediyor
 Ve hemen eline bir şey tutuşturup karşıda çalışanları seyre koyuluyorum
 İnsanlar, her şeyden ziyade karıncalara benziyorlar
 Ekonomi ve çalışma melekesi, her yaratıktan fazla bu iki cinste kendini gösteriyor
 Ve bu duygu, bir çeşit yarını görme, yarını düşünme kudretiyle birleşerek onları alelade hayvanlığın üstüne çıkarıyor
 Bu çirkin ve bakımsız tabiat köşesinde, bu kaba saba insan kümesinin bana, adeta, saygıya yakın bir duygu verişi nedendir
 Bu insanlar, her gün hiçe saydığım, hor gördüğüm, hatta bazen de tiksindiğim kimseler değil midir
 Fakat, işte, uzaktan nasıl çalıştıklarını seyrederken, bana, her biri büyük olayın kahramanı gibi gözüküyor
 Bu kadınları, ben, düğünlerde raksederken de görmüştüm
 Hareketleri, hiç bu kadar ahenkli değildi
 Dibek başında bu kol sallayışlar, yalak kenarında bu eğilip kalkışlar, yük altında bu iki büklüm oluşlar benim üzerimde, eski Mısır ve Yunan taşlarında gördüğüm ritmik pozlar derecesinde bir etki yapıyor
 Öyle ki, Zeynep Kadın, bunlar arasından ayrılıp, bana doğru geldiği vakit, az kalsın elini öpecektim
 68 Güz mevsiminin sert ve yalın rüzgarları esmeğe başladı
 Issız, engin Anadolu yaylaları üstünde ah bu rüzgarlar
 Çölde yolunu şaşırmış kervanlar, viran bir beldenin üstünde yüzlerce baykuş sürüsü, bir deniz kazası esnasında kopan yürek parçalayıcı haykırışına, bir dağın çöküşünü, bir büyük kraterin infilakı, bir çığın inişi, bir selin basışı, hiçbir şey, hiçbir tabii afet bu rüzgarların çıkardığı sürekli uğultu kadar uğursuz, korkunç ve hüzün verici değildir
 Bu rüzgarlar estiği sürece, ben Dostoyevski'nin kişilerinden biri gibi oluyorum
 Ya Sibirya yollarında bir sürgünüm, ya Moskova sokaklarında aç bir serserinin, ya sınır boyunda bir han odasında kaçmak çarelerini düşünen bir suçlunun kabı içine girerim
 Derin bir azap yüreğimi tırmalar
 Gene böyle, rüzgarlı gecelerden biri idi
 Yatağın içinde, soldan sağa, sağdan sola dönüyor bir türlü uyuyamıyordum
 Derken, o uğultuya köpeklerin havlamaları da katıldı
 Cehennemlik bir konser
 Acaba karanlığın içinde cinler, zebaniler de dans ediyor mu
 Kalkıp camın arkasından geceyi inceliyorum
 Köpekler havlamalarını gittikçe artırıyor
 Mutlaka, bir yabancı, köye girmek üzere
 Baştan aşağıya dikkat kesilip dinliyorum
 Gerçekten, bir insanın ayak sesleri var
 Bu saatte, bu gelen kim olabilir
 Köpekler, sürü halinde pencerenin önüne gelmiş havlıyorlar, havlıyorlar
 Camı açıp haykırıyorum: – Hoşt, hoşt
 Rüzgar başımı alıp götürecek bir şiddette esiyor
 Nefesim tıkanarak çekiliyorum
 Köpekler susmuyorlar
 Daha ziyade havlıyorlar ve bir adama saldırır gibi hırıltılar çıkarıyorlar
 Biraz evvel ayak seslerini duyduğum kimse, hissediyorum ki, yaklaşıyor
 Hatta benim sesimi duyar duymaz durdu, sanırım
 – Kim var orada
 Bir adam birşeyler mırıldanıyor
 Havada, bir S harfi bir Lye çarparak dağılıyor
 Tekrar başımı dışarıya uzattım: – Kim var orada
 Adam daha yakından: – Ben, Süleyman
 Süleyman, dedi
 Önce, bu Süleyman'ın kim olduğunu hatırlayamadım
 Sonra birden aklıma geldi
 – Bu vakitte nereden çıktın böyle
 Bana cevap vermeksizin, bir gölge sessizliğiyle kendi evine doğru yöneldiğini görür gibi oluyorum
 Penceremi kapıyorum
 Bu olay dalgalı bir denizin bir cesedi sahile atışına benziyor
 Sabahı güç ettim ve herkes uyandıktan sonra ilk işim ev halkına vakayı haber vermek oldu
 Zeynep Kadın, bu harikulade havadisi pek önemli bulmaz göründü
 Fakat, İsmail, derhal koşarak Süleyman'ı görmeğe gitti
 69 70 Süleyman'ın başından geçenler: Bir defa, Cennet'i bulmak için haftalarca köy köy dolaşmış
 Sonra, bilmem nerede, ikisine birden rastgelmiş
 Cennet, onu önce tanımaz gibi görünmüş
 Ama, Süleyman ısrar edince demiş ki: Pekala, pekala ama, bu iş böyle olmaz
 Aramızda geçeni duymayan kalmadı
 Senin namusun beş paralık oldu
 Şimdi bunun bir çaresi var; sen beni bir kere boşarsın, aleme karşı namusunu temizlersin
 Ondan sonra tekrar gene evleniriz
 Süleyman peki demiş: Bucağa kadar gitmişler
 Kadı'nın önünde, Süleyman, karısını talakı selase ile boşamış
 Mahkemeden çıkarken: – Aha, istedüğünü ettim
 Şimdi gel, köye gidelim, evlenelim; demiş
 Cennet kahkaha ile gülerek: – Senin aklın şeriata da ermiyor
 Sen beni üç defa boşadın
 Şimdi seninle tekrar evlenmem için hülle yapmak gerek, demiş
 Hülleci, ortada haphazır: Cennet'in aşığı, Süleyman kendi eliyle herifi, Cennet'in yanına sokmasın mı
 Eşikte, sabaha kadar beklemesin mi
 Sabah olunca, tak tak kapı
 Fakat açan yok
 Neden sonra herif kapıdan başını uzatmış: – Ülen, ne istiyon
 – Cennet Hanımı göreceğim
 – Cennet Hanımı mı
 Ne yapacaksın
 – O bilir
 Bizim köye gideceğiz
 – Ülen o benim avradım be
 Senin köyünde ne işi var
 Süleyman, biraz daha ısrar etmek, biraz daha beklemek istemiş
 Fakat, herif yumruklarını gösterip: – Defol şuradan
 Başımı belaya sokma; diye bağırınca Süleyman, hemen kapının önünden sıvışıvermiş
 Kapının önünden sıvışmış ama, haftalarca köyün etrafında dolaşmış, dolaşmış, bir kere daha Cennet'i görüp de yüzyüze konuşabilmek için
 Gündüzleri kapı kapı dilenirmiş, geceleri gidip kırda yatarmış
 Lakin o bütün bu zaman içinde Cennet'e bir defa rastgelmemiş
 Eee, sonra
 Sonrasını artık kendi de bilmiyor
 Sanırım, köylüler ona artık ekmek vermez olmuşlar; o da aç kalıp dönmüş gelmiş
 Bizim köylülere, bu aç kalış; macerasının en acıklı tarafı gibi göründü
 Hemen her evden Süleyman'a yiyecekler taşınmaya başlandı
 Fakat, o, gelen kapların hiçbirine el sürmüyor, boyuna tütün istiyor, cıgara içiyordu
 Gerçi, halinde bir fevkaladelik yoktu
 Ama, Cennet bahsi dışında hiçbir şey konuşmuyor ve o bahis açılınca, gözleri, bir kara akik parlaklığı alıyordu
 Henüz kadından umudunu kesmemişti
 Her sözün sonunda: – Bir gün gelir, bana muhtaç olur; diyordu
 – Ya o zaman kabul edecek misin
 Cevap vermiyor
 Dalgın dalgın önüne bakıyordu
 İlk geldiği günlerde, kocaman bir sakalı vardı, ona heybet veriyordu
 Köyün berberi bunu kırpınca bizim üstümüzdeki etkisinin yarısını kaybetti
 Sonra, yavaş yavaş, hep aynı şeyleri tekrar ede ede büsbütün manasız bir adam oldu; artık, semtine hiç kimse uğramadı
 Gene, eskisi gibi, aptal Memiş'le başbaşa kaldı
 72 Bu kışın en önemli olayları: Mehmet Ali, Aralık ayında bir defa, on gün izinli geldi
 Alayı Eskişehir'de imiş
 Rahatız
 Yiyecek, içecek bol
 Subaylarımız çok iyi
 Eskisi, gibi dövmek yok, sövmek yok
 Ama işsizlikten çok canımız sıkılıyor diyor
 Bir kere istasyonda Mustafa Kemal Paşa'yı, birkaç kere de İsmet Paşa'yı görmüş
 Biri nasıldı
 Öbürü nasıldı
 Bana anlat, bana anlat, diyorum
 Aha şöyle, aha böyle diyor
 Bir türlü işin içinden çıkamıyor
 Mümkün olsa kendi muhayyilemi, kendi hassasiyetimi, kendi dilimi ona vereceğim
 Ta ki, vatanın karanlık göğsünde parlayan bu iki yıldız hakkında, bana onları canlandıracak bilgi versin diye
 – Nasıl
 Gözleri nasıldı
 Boyu uzun muydu
 Kısa mıydı
 Nasıl bakıyordu
 Nasıl yürüyordu
 Ne giyiyordu
 Mehmet Ali bana büsbütün başka bir cevap veriyordu: – Biz selama durunca merhaba asker dedi
 Mustafa Kemal Paşa'nın, bu merhaba asker deyişi epeyce enteresan bir tafsilat
 Fakat, o büyük şahsiyetin muayyen ve belirli hiçbir tarafını gözönüne getirmiyor
 – Sesi kalın ve gür müydü
 – O kadarını işitemedim, gayri
 – Canım, merhaba asker dediğini işittin de, sesi kalın mıydı, ince miydi, nasıl işitmedin
 Bu tarzda konuşma, Mehmet Ali'nin canını sıkıyor
 Hemen, başka konulara atlıyor
 – Yunanlılar, yakında yeni bir taarruza geçeceklermiş
 – Peki, siz hazır değil misiniz
 – Evvel Allah, hazırız beyim
 Hazırız, emme
 Emmesi ne
 Bunu izah etmek için genel fikirler, genel mütalaalar sahasına girmek lazım
 Mehmet Ali'nin kafası ise bu maceraya hiç alışmamıştır
 Kısaca, Mehmet Ali köyde kaldığı sürece kendisinden bir şey öğrenmek kabil olmadı ve öylece geldiği gibi gitti
 Geldiği gibi mi
 Hayır; kasaturasının tersiyle, İsmail'i, bir iyice dövüp öyle gitti
 Lakin eğitimde dayağın hiçbir rol oynamadığını belki, daima olumsuz bir etkisi olduğunu; bana, bu vaka kadar kesinlikle ispat eden bir şey yoktur
 İsmail, dayaktan sonra bir kat daha ahlaksızlaştı
 Evin içinde, köyün içinde, adeta, muzır bir yaratık halini aldı
 Zaten bir kuş, bir tavşan bakışını andıran gözlerine büsbütün hayvani bir ifade geldi
 Öyle ki, arasıra benimle konuşurken, bir büyük tarla faresi dile gelmiş sanıyorum
 Bereket versin ki, onunla pek seyrek konuşuyoruz
 Bir şeyimden kuşkulandı mı, nedir
 Bana garaz bağladığını seziyorum
 Varsam, kendime, bu evden başka bir yer bulsam diye düşündüm
 Bir gün niyetimi gidip Bekir Çavuş'a açtım
 73 – Benim bir evim var emme, viran; dedi
 – Tamir edilmez mi
 – Edilir, edilir emme, çok para lazım
 Ne kadar
 diye sordum
 Otuz kırk bankonot dedi
 Gittik, birlikte evi gördük
 Bu, köyün hemen dışında, yüzü dağa bakar, iki oda ve bir ahırdan ibaret bir evdir
 Köyün dışında
 Bu, bana derhal işe başlamak arzusunu verdi
 – Lakin bana kim bakacak
 Bekir Çavuş: – Bizim çoluk çocuğun ne işi var
 dedi
 Zeynep Kadını kararımdan üzülecek sandım
 Fakat hiç de öyle olmadı
 Ve bunun böyle olmayışı bana dokundu
 Mehmet Ali'nin evinden o kadar soğudum ki, bir an önce yeni evime taşınmağa can atmağa başladım
 Yeni evim
 Bu, yüzü dağa doğru, bütün köye arkasını çevirmiş bir evdir
 Bekir Çavuş onu bir depo olarak kullanıyordu
 Onun içindir ki kapısı gayet muhkem ve pencereleri parmaklıklıdır
 Evin dıştan görünüşünü de hiç değiştirmedim ve altındaki ahırı muhafaza ettim
 Orada bir küçük eşek besleyeceğim
 O, bana arkadaşlık edecek
 Ben, yukarıki odamda pineklerken o, aşağıdaki odasında tıpış tıpış eşinecek
 Arasıra, tam, ben hazin düşüncelere daldığım vakit, benim hüznümü sezmiş gibi en acı, en yakın naralarıyla haykıracak
 O vakit, ben yavaş yavaş merdivenlerden ineceğim
 Yavaş yavaş ona doğru gideceğim
 Uzun, parlak tüylü gerdanına kolumu dolayıp derin, siyah gözlerine bakacağım
 Onunla uzun uzadıya için için konuşacağım
 Ona hiç yük taşıtmayacağım
 Sırtma hiç semer vurdurmayacağım
 Bir adamla, her gün, onu tımar ettireceğim
 Zira, bu, mübarek bir hayvandır
 Bütün gökten inen kitaplarda bunun adı var
 Ve yüzü, küçük İsmail'in yüzünden bin kat daha şirindir
 Küçük İsmail mi
 Bahsi döndürüp dolaştırıp gene ona getiriyorum
 Salih Ağa bir, o iki
 Benim için bitmez tükenmez bir ıstırap kaynağıdır
 Salih Ağa bir, o iki
 Zeynep Kadının asık suratına benzeyen yalçın toprağı saymıyorum
 Artık havalar soğumaya başladığı günden beri, kapısı açık kalmış ahırlarda birleşen kambur oğlanla kör kızın kaçışıp kovalaşmalarına şaşmıyorum
 Ne imamın çeşme başında aptest alışları, ne muhtarın yüzünün kırçıl kılları arasından sırıtışları, ne de
 Artık bunların hepsine alıştım, alışmadığım yalnız Salih Ağa ile İsmail'dir
 74 Bu kış esnasında Süleyman'la ahbaplığımız epeyce ilerledi
 Çünkü, evimin tamirine o baktı
 Memiş taşı toprağı taşıdı, o kireci kardı ve köyün tek zanaatçısı Arabacı Recep marangozluk görevini yaptı
 İşte, o vakitten beri Süleyman'ı yanımdan ayırmıyorum
 Bazen birlikte yediğimiz oluyor
 Ne rahat arkadaşlık
 Hiç konuşmuyoruz
 Çok defa ben yatağın üstüne uzanmış, o yerde bağdaş kurmuş, saatlerce, bir odanın içinde karşı karşıya kalıyoruz
 Ne o, ne de ben bir tek kelime söylemeğe lüzum görmeyiz
 Bazı, havanın iyi gittiği günler birlikte dolaşırız
 Bir kere onu, ta Emine'nin köyüne kadar götürdüm
 Süleyman, o vakadan sonra o kadar zayıfladı, o kadar zayıfladı ki, bütün anlamıyla bir deri bir kemik kaldı
 Arasıra bir yükü yerden kaldırırken veya herhangi bir sebeple fazla bir hareket yaparken çıt diye kırılıvereceğinden korkuyorum
 Nitekim, Emine'nin köyüne kadar yürüdüğümüz gün, kavaklığa varır varmaz öyle bir çöküşü vardı ki, bir iskeletin parçalarını birbirine bitiştiren bağlar da çözülünce, kemikler, mutlaka, yere böyle yığılır: Bir süre nefes nefese kaldı
 O kadar çok soluyordu ki, can çekişiyor sandım
 – Bir şey yok; yüreğim tıkandı; arasıra böyle olurum
 Sonra geçer
 Bu bir dertmiş
 Beni askere aha, bundan almadılar
 İçimden, belki Cennet de seni bundan istememiştir, dedim
 Onunla yalnız kaldığımız zaman, bazen Cennet'in bahsini açarım
 O vakit, gözleri parıldamaya başlar
 Sıska vücudu bir yay gibi gerilir
 – Nasıl hiç haber aldığın var mı
 – Heriften ayrılmış diye işittim
 – Ya şimdi ne yapıyormuş
 – Günahı söyleyenin boynuna, kötü olmuş diyeler
 Bunu duyunca ben ondan ziyade mahzun oluyorum
 Fakat, o sırıtıyor
 – Ben dedim
 Ben dedim
 Elbet, bir gün pişman olup gelecek: – Ya gelince kabul edecek misin
 Cevap vermeden önüne bakıyor
 Kendinden emin değildir
 Hangimiz kendimizden emin olduk
 Biz, erkekler, zavallı yaratıklarız
 Bu kış, muhtarın karısı ölecek diye çok beklendi
 Fakat ölmedi
 Bir akşam yatsı ezanından önce, muhtar benim kapımı vurdu: – Efendi, efendi, sana kasabadan bir (acans) getirdim
 Al oku, dedi
 – Nasıl, iyi bir haber mi
 – Al oku; çok iyi diyeler
 Savaşı kazanmışız
 75 Ellerim titreyerek, kirli buruşuk kağıt parçasını lambaya doğru uzatıyorum
 İkinci İnönü Zaferi
 Yüreğim ağzıma geldi
 Bir şiir parçası okuyormuşum gibi ajansın satırlarını içimde terennüm ediyorum
 Döndüm: – Gördün mü
 diyecek oldum, lakin muhtar kağıdı bırakıp namaza koşmuştu
 Sevincim içimde tıkandı kaldı
 Büyük felaket anlarında olduğu gibi, büyük sevinç günlerinde de duygularımızı başkalarıyla paylaşmak bizim için bir derin ihtiyaçtır
 Umutsuzlukla, ne, yapacağımı bilmiyerek Süleyman'a dönüyorum
 – Gördün mü
 Bizimkiler düşmana bir iyi dayak atmışlar
 Süleyman, bu sözden bir şey anlamaksızın sırıtarak yüzüme bakıyor
 76 İşte, bir kış, koca bir kış böyle geçti
 Ben bütün varlığımla hep cephede yaşadığım için bu mevsimin ağır yeknesaklığı omuzlarım üstüne pek çökmedi
 Ordunun, Anadolu ordusunun genel bir taarruza geçeceği söylentileri günden güne kuvvet buluyor
 Memleketin hemen bütün gazetelerinde bu bekleniyor, bunun sözü oluyor
 İstanbul hükümeti erkanının bir murahhas heyet halinde Ankara'ya gelişleri, milli teşkilatın gücünü bir kat daha ispat etti
 Bu adamlar, buraya ne söylemeğe, ne istemeğe geldiler
 Mutlaka, bize itidal ve boyun eğme tavsiye etmeğe geldiler
 Bunlar, bir ölüm mahkumuna, son saatinde teselliye giden papazları andırıyorlar
 Cesaret evladım, cesaret
 Bunun ötesinde başka hayata, ebedi bir hayata ereceksin
 Şimdi, söyle, söyle bakalım, son emelin nedir
 – Ölmemek
– Papazlar irkiliyorlar
 İçlerinden: Amma da aksi bir idam mahkumuna çattık diyorlar
 İşte, Anadolu'nun dediği, işte İstanbul hükümetinin söylediği
 Memleketin havası bu kadar trajedi ile yüklü olmasa, insan bu hale gülebilir
 Lakin, çıplak ayaklı, çıplak göğüslü köylüler, gülle ve kurşun taşıyan kağnıları önlerine katmış gidiyorlar
 Bu, kirli, pırtık yorgana sarılı şey ne
 Bir top arabası
 Ta orada, o hendeğin içinde birikmiş insanlar ne yapıyorlar
 Bunlar, bir manda leşini yüzmekle meşguldür
 Ne için
 Derisinden askere, çarık olur
 Düşmanlar ise, üzerimize sağlam İngiliz kunduralarıyla yürüyorlar
 Top arabalarını, etrafı keten bezli perdelerle örtülü Berliez kamyonları içinde bir put gibi taşıyorlar
 Lakin, işte, asıl bu gördüğüm şeyler için zafere inanmalıdır
 Türk askeri manda leşlerinin derisinden çarık yapıp giyiyor
 Türk köylüsü, top arabalarını kendi yorganına sarıp taşıyor, işte, bunun için inanmalıdır
 İşittim
 Eskişehir'de, demiryolu raylarını söküp eriterek top kaması yapanlar varmış
 Geçen gün, yakın istasyonların birinde bir trenin kömürsüz nasıl yürütüldüğünü gördüm: Tren durur durmaz hemen bütün yolcular inip etrafa dağılıyorlar, rastgeldikleri ağaç dallarını kesiyorlar ve getirip lokomotifin platformuna yığıyorlardı
 77 Lokomotif, ray, istasyon
 Sahi, yazmayı unuttum
 Oysa, benim için mevsimin en büyük hadiselerinden biri de bu olmuştu
 Eğer, ıssız, ücra Anadolu yaylalarının ortasında, uzun müddet kalmışsanız, sizi medeni merkezlerden birine ulaştırmak kudretine haiz olan şeylerden birini görmenin, bir telgraf direğiyle, bir demiryoluyla, bir istasyon binasıyla karşı karşıya gelmenin ne olduğunu mutlaka bileceksiniz
 Bilmeyene ise bunu anlatmak çok güçtür
 Lakin, ben bütün bu yazılan bir kimseye bir şey anlatmak için yazmıyorum
 Hayır, hayır, bu hiç aklımdan geçmedi
 Ben bu yazıları, kendi kendime konuşmak için, yalnız bunun için yazıyorum
 Eğer, günün birinde memleket kurtulur da, tekrar kendi çevreme dönersem, ilk yapacağım iş bunları yakmak olacaktır
 Yakmazsam, bu defter başkalarının eline geçebilir
 O vakit, benim bu köydeki uzun gurbetimin hiçbir değeri kalmayacaktır
 Bu uzun gurbet edebiyat konusu olacaktır
 Edebiyatı, sanatı başkaları yaparken hoş bulurum
 Fakat, kendim bundan çekinirim
 Edebiyat ve sanat dünyasında yalnız dahiler vardır
 Ondan ötesi, bir alay zavallı taklitçi, bir alay zavallı maskaradır
 Ben bir maskara değilim ama, bir safderun olduğum, bir koca çocuk olduğum muhakkaktır
 Bundan bir türlü kurtulamıyorum
 Feleğin nice cevr, nice aldanışlar, nice hayal ve umut kırılışları beni pişirmeye yetmedi
 Hala, ne çocukça sevinçlerim, ne hoş hayallerim, gönlümün ne safça akışları var
 Üç günden beri, bir kapkara eşek sıpası ahırımda bağlı duruyor diye her sabah yüreğim sevinçten hoplayarak uyanmaktan kurtulamıyorum
 Feleğin nice ıstırabı beni çocukluğumun bu huyundan kurtaramadı
 Bana yeni bir oyuncak aldıkları vakit, günün herhangi bir saatinde, ya dersimi okurken veya yolda yürürken oyuncak hatırıma geldi mi, içim sonsuz ve aydınlık bir ferah denizinin dalgasıyla dolup boşalırdı
 Bütün anlamıyla yüreğim ağzıma gelirdi
 Etrafımda, her şey ve herkes, bana, henüz keşfettiğim cevheri baldan tatlı, sihirli bir dünyanın şirin sembolleri gibi görünürdü
 Hatta okuldayken, okul, hocamın önündeysem hocam, hatta her gün iki defa gele gide, gide gele görmekten bıkıp usandığım dar, dolaşık ve rutubetli sokak, hatta bizim konağın kış günleri bir mahzen gibi yaş ve yaz günleri bir çöl parçası kadar güneşle dolu avlusu, bana, hep aynı cevhere bulanmış, hep aynı sihirle canlanmış görünürdü
 Her rastgeldiğim şeyi veya kimseyi kucaklayıp öpmek isterdim
 Gönlüme bu harikulade şenliği veren şeyi tahlil edecek olursanız, ne bulursunuz
 Ya bir tahtadan at, ya boyalı tenekelerden bir lokomotif, ya derisi iki üç günde delinmeye mahkum bir küçük trampet
 Demek ki, bir hiç, bir zerre, bir tahta ve bir teneke parçası benim çocuk ruhuma bu derin, sonsuz mutluluğu vermeye yetiyordu
 İşte, burada, bu mihnet ve meşakkat ocağında, bin türlü afetten arta kalan otuz üç yıllık viran varlığımda, bir kapkara eşek sıpası, bir canlı oyuncak, bana, aynı mutluluğu vermeye yetiyor
 Demek; bu vücut viranesi içindeki ruh aynı ruhtur
 Harp cephelerinde, saçı sakalına karışmış, nice pişkin ve sert askerler gördüm ki, felaket anında gözlerine bir ürkek çocuk bakışı geliyor ve yere düşerken, daha buluğa ermemiş bir toy oğlan sesiyle: Vay anacığım
 diye bağırıyordu
 Ben de, hala yüksek sıtma nöbetleri esnasında, kolumu kesmek için kloroformla bayılttıkları vakit hep –Anne, anne
 derim
 O sanki, gözlerinde derin bir endişeyle bana eğilir; elini başımın üzerinde gezdirirdi
 78 Niçin, şu dakikada gene onu hatırladım
 Ey beyaz hayalet; senin burada ne işin var
 Bu çakılların üzerinde yürüyemezsin
 Bu rendelenmemiş tahta kapıya elini dokunduramazsın
 Bu taştan sert kerevette oturamazsın
 Burası, pis ve lizol kokuludur
 Ocağın içinde gördüğün bu kara yığınlar, adını yalnız darbı mesellerde işittiğin tezek denilen bir şeyin külleridir
 Sana kıyamam, benim daima temiz, titiz ve sabun kokan beyaz anneciğim
 Seni burada bir saniye alıkoyamam
 Emine, İsmail'den vaz geçip benim olsa, onu önce bir iyi yıkardım
 Sonra, vücudunun bütün çizgilerini bozan o kat kat esvaplarını çıkarıp şu ocakta yakardım
 Fakat alamod bir İstanbul kızı haline sokmak için mi
 Hayır, hayır
 Kızıl parıltılı saçlarını iki kalın örgü yapıp arkasına salıverirdim
 Ona, yakası daima açık ve yenleri bol bir bürümcek gömlek giydirirdim
 Belden aşağı inen, kasıktan bağlı ve bileklerinden büzmeli bir şalvar yaptırırdım
 Tıpkı, büyük ninelerimizinki gibi uçları işlemeli uçkurunu şöyle ortadan bir kocaman düğümle aşağıya doğru sarkıtırdım
 Ve onu konuşmaktan menederdim
 Yalnız, sık sık gülmesine ve hayreti, öfkeyi, inadı, şuhluğu ifade eder nidalar koyuvermesine izin verirdim
 Yemeğimi, o pişirsin, hizmetime o baksın isterdim
 Ben yerken, çalışırken veya kahvemi içerken, onun ayakta beklemesini hoş görürdüm
 Alafranga aşıktaşlığa mahsus öpme ve okşamaların hiçbirini ona göstermemekle beraber, arasıra, bir iri Van kedisi gibi onunla oynaşmaktan haz alırdım
 Van kedisinden ne farkı var
 O da bir Van kedisi gibi haşmetli ve ahenktar değil mi
 Tabiata onun kadar yakın bulunmuyor mu
 Ona da bir Van kedisi gibi tabiatın canlı bir süsü denilemez mi
 Emine'm, o da bir Van kedisinden daha akıllı değildir
 Bunun konuşmasının öbürünün miyavlamasından farkı ne
 Şu hayal, birdenbire, bana, o kadar munis, yapılabilmesi o kadar kolay göründü ki, hemen yola düştüm
 İlkbaharın ılık ve taze ot kokan havası da bana ayrıca umut ve cesaret veriyordu
 Yürüdüm
 Yürüdükçe, hayalim bana biraz daha gerçekleşmiş görünüyordu
 Kendi kendime konuşuyordum: Doğrudan dogruya kadının evine gideceğim
 Emredici ve kesin bir tavırla onu karşıma alıp diyeceğim ki: –Benim param var, kimsem yok
 Çalışmadan yaşayabiliyorum
 Emine'yi gördüm, beğendim
 Onu bana ver
 Sana ölünceye kadar yardım ederim
 Neye ihtiyacın olursa bakarım
 Kadın, bu teklife, önce inanmak istemeyecek, şaşıracak
 Mutlaka yalan söylediğime, veya kendisiyle eğlendiğime hükmedecek
 Fakat, ben, en ciddi tavrımı takınacağım
 Diyeceğim ki: Görüyorsun, bir kolum da yok
 Bana candan bakacak bir yoldaşa muhtacım
 Eskiden, Zeynep Kadının evinde otururken, onun kızları ve gelini benim yemeğimi pişirirler, çamaşırlarımı yıkarlar, bana bakarlardı
 Şimdi tek başıma oturuyorum
 Süleyman isminde yarı meczup bir zavallının elindeyim
 Kadın, o vakit, aklımı oynattığımı sanacak
 İçinden: Mademki parası varmış, diyecek, bu köylerde tek başına, böyle sığıntı gibi neden yaşarmış
 Niçin, kalkıp da İstanbul'dan buraya gelmiş
 Bn gurbet elinde, bu sıkıntılara katlanmış
 Emine'nin halası, bunları açıktan açığa söylemeyecek
 Fakat ben böyle düşündüğünü gözlerinden; yüzünden, halinden anlayacağım
 O vakit, ona, bütün hazin maceramı hikaye edeceğim
 Lakin o, dar, sert ve realist köylü mantığıyla bu sergüzeştin manasını anlayabilecek mi
 Beni bu ıssız yaylaların ortasına atan ıstırap ona, pek manasız ve çocukça görünmeyecek mi
 Bunun ciddiyet ve önemini ona nasıl ispat edeceğim
 Bu düşüncelerle, Emine'nin köyüne vardığım zaman, çoktan, cesaretimin yarısını kaybetmiş, kararımda iyiden iyiye zaafa düşmüştüm
 Hele, köyün içine girip de herkesin, bana acayip acayip baktığını hisseder etmez bütün cüretim kırılıverdi
 Kayıtsız ve tabii, bir süre sokaklarda dolaştıktan sonra köyün öbür tarafından sıvıştım, kaçtım
 79 Lakin; her ne türlü olursa olsun; Emine'yi almak fikri aklımdan çıkmadı
 Evimde yalnız kalınca, hele geceleri yatağımdayken, bundan daha kolay, daha akla yakın bir tasavvur görmüyorum
 Fakat, dışarıya çıkıp da bunu gerçekleştirmek isterken, daha ilk adımda işin bütün garabetini seziyorum
 Her ne tarafından baksam, gülünç, manasız, gayritabii buluyorum
 Eğer, bu köylerde bir dostum olsaydı, belki, ona açılarak, ondan akıl öğrenmek, onunla müşterek bir teşebbüse geçmek kabil olurdu
 Fakat, işte, hiç kimsem yok
 Süleyman'a mı açılayım
 Zeynep Kadına mı
 Bekir Çavuş'a mı
 Bekir Çavuş, Bekir Çavuş
 Sahi, neden olmasın
 Kendi kendime bu sahi, neden olmasın
 sözünü söyledikten sonra günlerce Bekir Çavuş'un etrafında dolaştım durdum
 Beni anlayabileceği bir anını kolladım
 Baş başa kalır kalmaz hemen söze başlıyor, şuradan buradan konuşuyordum; saatlerce asıl maksadımı ağzımın içinde gevelemekle kalıyordum
 Her teşebbüsümde, kendimi, yeni okula başlamış bir küçük çocuk gibi utangaç, sıkılgan ve beceriksiz hissediyordum
 Fakat, bir gün, nasıl oldu, bilmiyorum
 Bekir Çavuş'un tavrı daha ziyade mi hasbihale elverişliydi, yüzü bana daha ziyade mi munis göründü, dedim ki: – İyi hoş ama, bu yalnızlık da canıma tak etti
 İnsanın her şeyden önce bir yoldaşa ihtiyacı oluyor
 Hele benim gibi bir kimse için mutlaka candan bir bakanı olmak lazım
 Bekir Çavuş bir şey anlamadı: – Süleyman işine yaramıyor mu
 dedi
 – Süleyman
 Adam sen de, o başka şey
 Maksadım o değil
 Ben bir kadın demek istiyorum
 Bekir Çavuş, nihayet, anlar gibi oldu
 – Evlen beyim, dedi
 İstanbul'da bir tanıdığın yok mu
 Yaz da sana bir kız buluversin
 – İstanbul'lu kız hiç buraya gelir mi
 Doğrusu, gelse de ben istemem
 İstanbul'un kızları nazlı olur
 Ben gücü, kuvveti yerinde, bana bakabilecek birini arıyorum
 Ben olsa olsa burada, bir köylü kızıyla evlenebilirim
 Bekir Çavuş, biraz şaşkın, biraz şüpheli yüzüme baktı
 – Sahi söylüyorum, bana inan, dedim, mesela (
) köyünde Emine isminde bir yetim kız var
 O razı olsa pekala alırım
 Bekir Çavuş sordu: – Hangi Emine o, bakayım
 – Canım, belki işitmişsindir, bizim küçük İsmail almak istiyordu
 Eğer, henüz aralarında nikah filan yoksa
 – He, he, şimdi anladım
 Babasını tanırdım
 Çok iyi adamdı
 Emine, kızı bilmem
 Babasıyla askerlik ettik
 Bir yerde şehit oldu, nerede bilmiyorum
 80 Böyle söyleyerek, büsbütün başka konulara geçti
 Gene Şam'dan, Girit'ten, İşkodra'dan bahsetmeye başladı
 O günden sonra, benim için her şeye yeniden başlamak gerekti
 Bekir Çavuş'un yeniden hasbihale müsait anını yakalamak, yeniden bir münasebet düşürüp meseleyi tazelemek, yeniden
 Arada bir Emine'nin köyünün yolunu boylamaktan da vazgeçemiyordum
 Belki, kendisine doğrudan doğruya açabilmek fırsatını bulurum diye saatlerce kavaklar arasında dolaşıyor, derenin kenarında çömelip köyü gözetliyor, fakat, aksi tesadüf Emine'den bir belirti göremiyordum
 Hatta bu serserice dolaşışların bir seferinde İsmail'e rastgeldim
 Konuşmadan geçip gideyim, dedim
 Fakat, sırnaşık çocuk yanıma sokuldu
 Derdi gücü benden birkaç kalıp sigarası almaktır
 81 Akıbet, Bekir Çavuş'a maksadımı anlatmaya muvaffak oldum
 Bir süre düşündü, taşındı: – Bu işi, yapsa yapsa bizimki yapabilir
 Hele bir kere ona söyleyeyim
 İki gün sonra sordum: – Ne yaptın
 Durdu
 Sırıtarak ilave etti: – Tu, aklımdan çıkıvermiş
 Bu akşam inşallah, söylerim
 Nihayet bir gün: – Söyledim, dedi, gidip karıyla konuşacak
 Ve benim için müthiş bir heyecan devresidir başladı
 Yalnız heyecan değil, birdenbire pişman da oldum
 Bu teşebbüsüm işitilirse, Mehmet Ali'ninkilere karşı durumum ne fena olacak
 Zeynep Kadın, bana ne gözle bakacak
 İsmail, o kadar nefret ettiğim İsmail kim bilir bana ne yüksekten bakacak
 Ve garibi şu ki, ben de kendimi savunamayacağım
 Kendime, bu işteki durumumun hiç de mertçe olmadığını itiraf edeceğim
 Keşke, ne İsmail'le, ne de Zeynep Kadın'la, Emine bahsi aramızda hiç geçmemiş olsaydı
 Keşke, bilmeksizin, rastgele İsmail'in almak istediği bir kıza talip çıkmış bir adam durumunda kalsaydım
 Fakat geçti artık; bir rezalettir oldu ve ben küçük İsmail'in önünde bile başını eğip utanmaya mahkum bir zavallıyım
 Bu da yetmiyormuş gibi, bir de reddedilirsem
 Aman Yarabbi, ben ne halt ettim
 Bari, henüz vakit varken gidip Bekir Çavuş'a vazgeçtiğimi söyleyeyim
 – Bekir Çavuş, ben o işten vaz geçtim
 Senin hanıma söyle, nafile zahmet edip de oraya kadar gitmesin
 Bekir Çavuş gözlerini yere dikti
 Öyle bir süre dalgın ve hareketsiz kaldı
 Sonra, bir iri kedi bıyığını andıran ve kedi bıyığının kılları kadar sert ve seyrek sakallarını elinin tersiyle uzun uzun sıvazladı
 Fikrimi değiştirdiğim için bana kızdığına hükmettim
 – Ne yapayım, düşündüm, taşındım, işime elvermedi
 Hem bizim İsmail onu almak istiyordu
 Sonra korkarım, aramızda bir söz olur
 Bekir Çavuş dile geldi, ağır ağır, tane tane: – Zaten o kız sana yaramaz, dedi
 Bizimki gidip görmüş
 Elin yabanına ben varmam, demiş
 Bizim köylerin kızları tuhaftır
 Yabancıdan ürkerler
 Eh, ne olacak
 Doğmuşlar, büyümüşler, köyden dışarı hiçbir şey görmemişler
 Hepsi cahil, hepsi cahil
 Ben Girit'teyken
 Bekir Çavuş, bundan öte, daha neler söyledi, bilmiyorum
 Dudaklarımda bir acayip gülümseme peyda olmuştu sanırım
 Yüzümün bütün damarları çekiliyordu
 Kendime karşı bir derin acıma duygusuyla doldum
 Ağlayacak mıyım, gülecek miyim, bilmiyorum
 Şaşkınlığımdan Bekir Çavuş'a üst üste tabakamı uzatıyordum
 O, hiç bozmadan, her tabaka uzatışımda bir sigaramı alıyor, bazısını kulağının arkasına yerleştiriyor, bazısını avucunun 82 içinde tutuyor, bazılarını da parmaklarının arasına sıkıştırıyordu
 Öyle ki, aklım başıma gelip de Bekir Çavuş'a dikkatle baktığım vakit onu, her deliğinden bir sigara fışkıran otomatik masalardan biri halinde gördüm
 Tam kahkahalarla gülecek bir andı
 Fakat, benim ağzım bir acayip kasılmayla mühürlenmişti
 Kalktım
 Bekir Çavuş'a Allahaısmarladık dedim mi, bilmiyorum, sendeleye sendeleye evime döndüm
 Çıplak tepelerin üstünde günün son ışıkları sönüyordu
 Sürülerin ayak sesleri kuru toprak üzerinde bir yağmur yağışını andırıyor
 Evin içi çoktan karanlıktır
 Lambamı yakmadan sedire uzanıyorum
 Bir çalılığın içine çırılçıplak düşmüş gibiyim
 Her yanım öyle diken diken
 Bir dakika sonra, artık ne yapacağımı bilmiyordum
 İntihar edilen an, bu an mıdır
 Bundan fena bir saat olabilir mi
 Istırap çekmeyi severim
 Fakat, bu ıstırabın sevimli hiçbir tarafı yok; çünkü bu, bir felaketin mahsulü değildir
 Bu, rezil olmuş bir adamın ıstırabıdır
 Utanç, bir yarasa gibi yüze yapışır ve alnımızın ortasından kanımızı emmeye başlar
 Vücut o kadar zaafa düşer ki, adeta bir posa halini alır
 Pespaye ve sefil bir şey olur
 Onun için utanmak, kendi kendinden nefret etmenin eşitidir
 İnsan şöyle bir anında intihar etmez de ne vakit eder
 Zaten, kokmuş, çürümüş gibiyizdir
 Biz, ancak toprağın altında yer bulabiliriz
 Bizi, ancak toprak paklar
 Toprak paklar mı
 Bu tabir de nereden aklıma geldi
 Ta çocukluğumda, bu sözü bir ihtiyar kadının ağzından işitmiştim
 Kızı, babamın emireri çavuşuna kaçan bu ihtiyar kadın, annemin önünde yere yığılmış, bir taraftan ağlıyor, bir taraftan da: – Aman, hanımcığım, bundan sonra onun vücudunu toprak paklar, diye bağırıyordu
 O zaman manasını anlamadığım bu sözde, şimdi, yirmi beş yıl sonra, derin bir anlam keşfediyorum
 Fakat, bunu keşfetmekle beraber o kadın gözümün önüne geliyor
 Gülmeye başlıyorum
 Ama, acayip bir gülüş
 Tıpkı Paillasse operasında aldatılmış soytarının hıçkırıklarla dolu gülüşü gibi
 Artık odamdan dışarıya çıkamıyorum
 Yataktan kalkınca sedire uzanıyorum
 Sedirden kalkınca yatağa giriyorum
 Daha fazla kımıldamaya mecalim yok
 Sanki içimde beni hareket ettiren bir zemberek kırılmış diyebilirim
 Beni her şey yoruyor
 En ufak bir sesten rahatsız oluyorum
 Günün aydınlığı fazla geliyor
 Süleyman'ın yanıbaşımda solumasına tahammül edemiyorum
 Onu evimden kovmak istiyorum
 – Ne var, gene ne var
 Bana öyle bön bön ne bakıyorsun
 – Aşağıda hiç işin yok mu
 Kaskatı ne duruyorsun
 – Bir şey istemem
 Ne yemek, ne su bir şey istemem
 Beni rahat bırak
 İşte, Süleyman'a hitap için ağzımı açıp söylediğim sözler, hep bundan ibarettir
 Hiçbir vakit bu halimi görmemiş olan zavallı adam, hayretten hayrete düşerek kalan zekasını da kaybetti
 Büsbütün ahmaklaştı
 83 Bir sabah, baktım ki, başını alıp gitmiş
 Akşama gelir diye bekledim, gelmedi
 Ertesi güne kadar bekledim
 Gene görünmedi
 Daha ertesi gün, akşam karanlığında onu, kendim aramaya çıktım
 Evine kadar gittim: Yok
 Mahzun, eve dönmek üzereyken, bir duvar kenarında bir hayalet sessizliğiyle yürüyen Memiş'e rastgeldim
 – Memiş, bizim Süleyman'ı gördün mü
 Memiş'in beni tanıması için beş altı dakika ve sözümü anlaması için de bir o kadar zaman lazım geldi
 Sonra derinden gelen bir sesle: – Aha, mescitte
 dedi
 Mescide doğru yürüdüm
 Mescit, karanlıktı
 İçeriye seslendim: – Süleyman, Süleyman
 Cevap alamayınca içeri girdim
 Burası, yani yapılıp bittiği günden beri, burası, yalnız bayram, teravih namazları ve mevlüt için kullanılır olmuş
 Mamafih, gerek köyün içindekilerden, gerek gelip geçenlerden kim isterse burada yatıp kalkabilir
 Yanımda yürüyen Memiş'e bir kibrit çaktırıyorum
 İşte, Süleyman mescidin ta öbür köşesinde, bir hasırın üstüne büzülmüş yatıyor
 – Süleyman, ulan Süleyman, burada ne işin var
 Cevap alıncaya kadar kibrit söndü
 Ondan yana yürüdüm
 İkinci kibriti yaktırınca Süleyman'ı, yattığı yerden bana bakar gördüm
 – Haydi kalk, haydi
 Seni almaya geldim
 Küskün ve bulanık bir sesle, daima yattığı yerden: – Beni nidecen
 diye sordu
 Ona daha ziyade yaklaştım
 – Seni nideceğim, olur mu
 Beni yapayalnız bıraktın
 Evde her iş yüzüstü kaldı
 Memiş'e üçüncü kibriti çaktırdım
 Süleyman hala kımıldamıyor
 Tıpkı bir Hint fakirini andırıyor
 Onu önce bir, çocuk gibi kandırmaya çalıştım
 Fakat, Süleyman inadında direnir göründü
 Sonra kesin ve emredici bir tavır takındım: – Haydi, kalk bakayım; artık çok oluyorsun
 Gene döndü: – Beni nidecen
 dedi
 Nihayet küsme sırası bana geldi: – Sen bilirsin, dedim; mademki gelmek istemiyorsun, ben de yanıma başkasını alırım
 84 Ve sert adımlarla geriye döndüm
 Şimdi yalnızım, büsbütün yalnızım
 Bu akşamdan itibaren tek kolumla her işimi kendim göreceğim
 Yemeğimi kendim pişireceğim
 Odamı kendim süpüreceğim
 Belki günün birinde kadınlar arasında çamaşırımı yıkattıracak bir kimse bulamayıp kendim yıkamak zorunda kalacağım
 Bu ıssız, engin Anadolu bozkırının ortasında bir ikinci Robinson Crusoe oldum
 Oturduğum evin bir ıssız adadan farkı yok
 Günün birinde, bir gemi alıp beni buradan kurtaracak mı
 O geminin adı olsa olsa Anadolu ordusudur
 Her gün, her saat bir mazgal deliğine benzeyen penceremden onu gözetliyorum
 Onu bekliyorum
 Ufuklar, insana endişe verecek kadar boş ve sakin
 Sanki, bir savaş içinde değiliz
 Sanki her şey benim vehmimden ibaret gibi
 Arasıra gazetelerden aldığım bilgi beni hiç tatmin etmiyor
 Her yanda bir bekleme devresinin yürek üzüntüleri var
 Barış yolunda yapılan bazı siyasi teşebbüsler hep boşa çıktı
 Londra'ya giden heyet, olumlu hiçbir sonuç elde edemeden geri döndü
 Avrupa, bize karşı, daima, o sağır duvar halini muhafaza ediyor
 Bütün bunlara rağmen, bu ıssız adanın kimsesiz sakini, mağarasının içinden dışarıya doğru başını uzattığı vakit hiç sönmeyen bir liman fenerinin yeşil ve kızıl ışığını görüyor
 Bu benim ümidimin ışığıdır
 Benim ümidim
 Yağını nereden alıyor
 Fitilini kimler tazeleyip yakıyor
 Bilmem, bilmem
 Fakat, bu umut benim tek gıdamdır
 Bu umut benim yaşama gücümün en son parıltısıdır
 O söndüğü gün
 İşte, bunu tasavvur edemiyorum
 85 Yalnızlık dinmeyen bir sızıdır
 Eğer, bazı kimseler, bunu benliğin bir çeşit kurtuluşu gibi göstermek istemişlerse yanılmışlardır
 Bir sürü hayvanı olan insan, sürüsünden ayrı düşünce zavallı, mustarip, avare bir yaratık oluyor
 Bunu, sürüye dönmekten başka avutacak bir şey yoktur
 Fakat, benim sürüme ne oldu
 Hani, çoban nerede
 Çoban, Ankara'nın yalçın kayası üstünden sesleniyor, sürüyü toplamaya çalışıyor
 Sana selam, ey mübarek çoban; gazan mübarek olsun
 Fakat, günün birinde sürünü topladığın zaman ben onun içinde bulunabilecek miyim
 Bu köy, onun içinde bulunabilecek mi
 Hiç sanmıyorum
 Kayanın üstündeki çoban
 Bu köy, burada tek başına küflenmekte ve ben, tek başıma gözyaşlarımı içime çekmekte devam edeceğim
 Bir türlü kaynaşamayacağız
 Bu kaynaşma için bize cihanın baştan başa tutuşması yetmedi
 Bu ayrılık bizi mahşer gününde bile bir araya toplayamadı
 Mütarekenin ilk günlerinde, bana bir tanıdık diyordu ki: Ne bu zırhlılardan, ne bu ordudan, ne sokak başlarındaki bu makineli tüfeklerden korkuyorum
 Beni, korkutan şey, kendi aramızdaki anlaşmazlıklar, kendi aramızdaki nifaklardır
 Bizi asıl bu mahvedecek
 Ben, içimden diyordum ki, bu adam, bu hükmü hep İstanbul'a göre veriyor, karışık ve bulanık bir şehir halkının huyunu bütün millete mal ediyor
 Asıl vatanı, asıl milleti, Anadolu'yu hesaba katmıyor
 Orası, buradaki nifaklardan ve pisliklerden arıdır
 Orası, benim gözümde, ıstırabın en özlü alevlerinde kaynayıp pişmiş bir hayat mayasıyla yuğrula yuğrula kutsallaşmıştır: Bu ülkede, temiz yürekli, duygulu ve candan insanlar vardı
 Zenginin kapısı fakire açık ve gurbet yolları, sonunda mutlaka bir sıcak yurda ulaşacaktı
 Orada, bütün kadınlar ana, bütün kızlar kardeş ve bütün çocuklar evlattı
 Oranın taşı arkadaş, yoksulluğun derecesi bence malumdu
 Fakat, bu maddi yoksulluğun içinde bir manevi varlık bulacağımı sanıyordum
 Şimdi ne görüyorum
 Anadolu
 Düşmana akıl öğreten müftülerin, düşmana yol gösteren köy ağalarının, her gelen gasıpla bir olup komşusunun malını talan eden kasaba eşrafının, asker kaçağını koynunda saklayan zinacı kadınların, frengiden burnu çökmüş sahte sofuların, cami avlusunda oğlan kovalayan softaların türediği yer burasıdır
 Burada, bıyıklarını makasla kırptı diye nice fikir ve ümit dolu Türk gencinin kafası taş altında ezildi
 Burada, yüzü düşmana dönük, nice vatan mücahitleri savundukları kimselerin eliyle arkadan vuruldu
 Burada, milli timsalin, milli bağımsızlık sembolünün yolu kaç defa kesildi ve kaç defa oturduğu şehrin etrafı isyan silahlarıyla çevrildi
 Burada, ben, vatan delisi millet divanesi; burada, ben harp malulü Ahmet Celal yapayalnızım
 Bunun nedeni, Türk aydını, gene sensin
 Bu viran ülke ve yoksul insan kitlesi için ne yaptın
 Yıllarca, yüzyıllarca onun kanını emdikten ve onu bir posa halinde katı toprak üstüne attıktan sonra, şimdi de gelip ondan tiksinmek hakkını kendinde buluyorsun
 Anadolu halkının bir ruhu vardı, nüfuz edemedin
 Bir kafası vardı; aydınlatamadın
 Bir vücudu vardı; besleyemedin
 Üstünde yaşadığı bir toprak vardı
 İşletemedin
 Onu, hayvani duyguların, cehaletin, yoksulluğun ve kıtlığın elinde bıraktın
 O, katı toprakla kuru göğün arasında bir yabani ot gibi biti
 Şimdi, elinde orak, buraya hasada gelmişsin
 Ne ektin ki, ne biçeceksin
 Bu ısırganları, bu kuru dikenleri mi
 86 Tabii ayaklarına batacak
 İşte, her yanın yarılmış bir halde kanıyor ve sen, acıdan yüzünü buruşturuyorsun
 Öfkeden yumruklarını sıkıyorsun
 Sana ıstırap veren bu şey, senin kendi eserindir, senin kendi eserindir
 87 Günler ne uzun, aylar ne kısa
 İşte, gene yaz
 Hangi yılın yazı
 Dur, bakalım gazeteye
 Gazeteler, odamın içinde birer küçük piramit halini aldı
 Bir üstüme yıkılacak olsalar, eminim altlarında bunalıp kalacağım
 Bunlar, ne kadar da çok toz tutuyor
 Bazı günler boğulacak gibi oluyorum
 Ve bunları, demet demet fırının külhanına attırmak istiyorum
 Lakin, Emeti Kadın, bunlara el sürmekten çekiniyor
 (Süleyman gideli, onun yerine Emeti Kadın isminde bir kocakarı güya bana bakıyor
) Çünkü, bunların üstünde birtakım insan resimleri var
 Gene bunun için değil midir ki, Emeti Kadın, kaç aydır benim hizmetimde olmakla beraber bir kere odamdan içeri ayak atmamıştır
 Resimler, tablolar ve birkaç biblo bulunan bu odaya girerse çarpılacağını sanıyor
 Bana, bunlar arasında yaşadığım için hayret, korku ve biraz da vesveseyle bakıyor
 İlk geldiği günler kapının aralığından tam karşıya rastlayan dolabın üstündeki Sokrat'ın büstünü işaret ederek: – Gece bundan korkmayon mu hee
 diye sordu
 Bu, meşe kütüğünü andıran kalın bir kadındır
 Yüzü o kadar çiçek bozuğudur ki, cepheden bakıldığı vakit karnabahar göbeğini andırır ve bu karnabahar bir kasırga esnasında, bir bostandan henüz koparılmış gibi toprak ve çamurla bulanmıştır
 Bir gün ona sordum: – Emeti Kadın, sen hiç yüzünü yıkamaz mısın
 – Ay oğul, hiç vaktim olmuyor ki
 Sabah garanlığında çocuğu eserler püserlerim, dağarcığına yiyeceğini goyarım
 İneğin altını temizlerim, sütünü sağarım
 Ocağa vurur, kaynatırım
 Sütü ateşten indirir indirmez, buraya koşar gelirim
 Sen bekarsın
 İneğin davarın yok emme, işin ağırdır
 Çay suyu kaynat, dersin
 Akşamdan kalmış kabı kacağı ıscak suda yuğ dersin
 Her gün türlü türlü aş istersin
 Senin yanında gün nasıl geçer, bilir misin
 Akşam eve vardığımda, bizim oğlan açtır, yorgundur
 Sütü ısıtır, içine ekmeği doğrar, eline veririm
 Bazı canı peynirle soğan ister
 Bazı bana bir bulamaç ediver, der
 Emeti Kadın, bu tarzda, öksüz torunu sığırtmaç Hasan'dan bahseder
 Bu, on bir, on iki yaşlarında bir çocuktur
 Fakat, görmeli, ne kadar ağırbaşlı, ne kadar vakarlı, ne kadar görev ve sorumluluğunu anlamış bir insandır
 Onu, geç tanıdığım için çok müteessirim
 Erken tanımama da hiç imkan yoktu
 Gerçi, bazı akşamlar onun, uzak tepelerden sürüsüyle beraber köye dönüşünü seyrettiğim olurdu
 Fakat, ona ancak bir alegori nazarıyla bakardım
 Yakub'un oğullarından biri
 Kısas–ı Enbiya şahısları sırasında geçen bütün küçük çobanlardan onu ayırmak lüzumunu hissetmezdim
 Fakat bir gün onu yakından görüp tanıyınca, ne kadar belli bir kişiliği olduğunu anladım
 Bu da İsmail gibi, hiç gülmez
 O derece ağır ve ciddi durur ki, ben karşısında kendimi bir şımarık çocuk gibi havai ve hoppa bulurum
 Kaç defa onunla şakalaşmak istedim, sonunda ancak bozulduğumu hissettim
 İki üç kuşaklık şehir çocuğu olmasından mı nedir, cılız ve yamalı omuzlarında bir devlet düşkününün insana hüzün ve saygı veren asaletini taşıyor
 Gerçi, İsmail de bir çeki taşı gibi ağırdır
 Fakat ruhla hiç ilgili olmayan ve doğrudan doğruya vücudun yoğunlaşmasından gelen bir ağırlıktır
 Bundan başka Hasan, bir genç Tanrı kadar güzeldir
 Gözleri bir ceylanın gözlerinden daha cazibelidir
 Narin çizgili, armudi yüzü ve ince 88 dudakları eski Flaman ressamlarının çizmekten çok hoşlandıkları portrelerin rikkatinden bir şey saklıyor
 İsmail'in içeriye çökük ağzı
 Lakin, ben, kiminle kimi mukayese ediyorum
 Bir kart cüceyle bir körpe çocuk arasında nasıl bir ilişki bulunabilir
 İsmail, benim hayatımın kabusu olduğundan beri, ondan hiçbir düşüncemde, hiçbir duygumda kurtulmanın imkanı yok
 Hele Emine'yi alıp köye getirdiği günden beri
 Ha, sahi
 İsmail'le Emine'nin evlendiklerini bu deftere kaydetmeyi unutmuştum
 Nasıl oldu
 Hala şaşıyorum
 Zeynep Kadın nasıl razı oldu
 İsmail nasıl çaresini buldu
 Her halde bu evlenmede ne düğün, ne dernek yapılmayışına göre, İsmail herkesi bir oldubitti karşısında bırakmış olsa gerektir
 Ben de bu işi rastgele öğrendim
 Bir gün, Bekir Çavuş'la, satın almak istediğim bir tarlayı görmeğe gidiyordum
 Mehmet Ali'lerin önünden geçerken, Emine'yi görümcesiyle beraber kapının önünde görmeyeyim mi
 Hemen kendimi tutamayıp Bekir Çavuş'un yüzüne bakmıştım
 Bekir Çavuş: – Seninki kızı aldı, dedi
 Yüz, yüz elli adım ya yürüdük ya yürümedik
 Durdum: – Bugün hava çok sıcak, başka bir zamana bıraksak olmaz mı
 – Olur ya, neden olmasın
 Ve köyün arka tarafından, ters yüzü geri döndük
 Bütün gece kendi kendime bu soruyu sordum: Ben gerçekten ne yaptım
 Bunu bir türlü tespit edemiyorum
 Sanıyorum ki, güldü
 Fakat gülüşü alaycı mıydı
 Yoksa sadece bir tanıdığa beklenmeyen bir anda rastgeldiği vakitki gülüşlerden biri miydi
 Bir bakıma göre hiç gülmediğine hükmediyorum
 Bilakis yüzünün alt kısmını örtüyle kapadı ve başını öfkeyle öbür yana çevirdi sanırım
 Hayır, belki bunların hiçbiri değil
 Yeşil gözler esmer yüzünün ortasında toprağa düşmüş iki taze ve ıslak yaprak kadar ilgisiz ve dikkatsizdi
 O gözlerde, beni hatırladığına dair hiçbir belirti yoktu
 Belki, beni tanımadı bile
 Belki, biz geçerken o başka bir şeyle meşguldü
 Zaten o beni gördüyse sol yanımdan görmüş olacak
 Oysa, onun beni tanıması için mutlaka boş yenimin sağ yanımdan sallanışını görmesi lazımdı
 Bir yılı geçen uzun ilişkimizde bir kere olsun başını kaldırıp yüzüme bakmadı ki, gözleri bir kere olsun gözlerime rastgelmedi ki
 İsmail'e benden bahsederken ne demişti
 – Kolu yok bir herif
 – Onca benim tek alameti farikam kolsuzluğumdur
 Ne zalim mahluk
 Kendisiyle konuşurken, sesimin nasıl titrediğini de hiç işitmedi mi
 Şefkatle dolu bakışlarımın okşamalarını derisi üstünde hissetmedi mi
 Bir gün, ağacın dibinde onun yanına çöktüğüm vakit, kalbimin nasıl küt küt ettiğinin farkına varmadı mı
 Onun kafasında ve gönlünde hiçbir iyi etki bırakmadan mı geçip gittim
 Eğer bırakmış olsaydım, bugünkü tesadüfte mutlaka bir şey sezecektim
 Mutlaka bir şey sezmem gerekecekti
 Adam sen de
 Emine İsmail'e varmakla benim üzerimdeki bütün sihiri bozuldu
 İsmail'in buruşuk suratı onun taze yüzü üstüne yapıştı
 Artık bunu ondan ayırmanın 89 imkanı kalmamıştır
 Zaten, her ikisini sarmaş dolaş bir yatakta, bir yorgan altında tasavvur etmek, Emine'den tiksinmek için başlı başına bir sebep teşkil etmez mi
 Lakin, tiksinmek, unutmak demek değildir
 Muhayyilemizin derinliklerinden çıkarıp aşkımızın ateşinde kaynata kaynata saf bir cevher haline koyduğumuz ve en mükemmel kadın örneğine göre şekil verdiğimiz putun, kendi istek ve iradesiyle gidip bir gorile teslim oluşu veya çamura batışı, bize iki kat elem verir
 Bir yandan, içimizde bir yaradanın, öbür yandan en kıymetli malı elinden alınmış bir insanın yürek acısını duyarız
 Sonra gene içimizden bir ses: –Artık imkan kalmadı
 der
 Bunun anlamı, o dönüp bize gelse de artık hayatımızda ona hiçbir yer vermeyeceğiz, demektir
 Çünkü, artık o, bizim nazarımızda, temizlenmeyecek surette kirlenmiştir
 Tazelenmeyecek derecede çürümüştür, kokmuştur
 Chevalier de Grieux, Manon Lescaut'nun henüz soğumuş cesedini kolları arasına alıp öptü idi
 Fakat, Dostoyevski'nin masum kahramanı, artık kokmaya başlayan sevgilisinin ölüsü yanında duramadı
 Amma, bu taaffün, onun hasretini gönlünden silemez
 Ondan kaçar, lakin gene onu kovalar
 – Hasan, sen nasıl çobansın
 Hasan, kavalın nerede
 Hasan, kavalın ne demek olduğunu bile bilmiyor
 Şaşkın şaşkın yüzüme bakıyor
 Ona bir akşamüstü dağın yamacında rastgeldim
 Sürüsü biraz aşağıda, ovada otluyordu
 Kendisi uzun değneğine dayanmış, ayakta duruyor
 Tıpkı, Virgilius'un bize anlattığı çobanlar gibi
 İhtimal, Virgilius'un çobanları da bunun kadar basitti
 Bunun gibi, bir duruştan, bir bakıştan, bir kımıldanıştan ibaretti
 – Hasan, bütün gün bu kırlarda tek başına ne yaparsın
 Canın sıkılmaz mı
 Küçük çoban, bana cevap vermeksizin yere çömeldi
 Yüzünden anlıyorum, şimdiye kadar can sıkıntısı nedir bilmemiş
 Can sıkıntısı bilmeyen bir insana ne mutlu
 Hasan, bana harikulade bir mahluk gibi görünüyor
 Yanına çöküyorum: – Yapayalnız, bu tenhalıkta, hiç de korkmuyorsun galiba
 Kara ve nemli gözlerini benden tarafa çevirdi
 Beni iyice süzdükten sonra: – Buralarda bazı kurt çıkar derler, emme ben görmedim, dedi
 Bir yol, akşam geç vakit, uzaktan uzağa seslerini duydum
 Yüreğim bir hoş oldu
 Usulca köye döndüm
 Zaten davarlar kurt sesini duyunca köyden yana koşmağa başlarlar
 – Köpeklerin nasıl, zorlu mu
 – Zorlu ya, bir tanesi üç kurda bedel
 Geçen gün iki kişi yolumu kestiler, iki kuzumu almak istediler
 Ben vermem, deyince, üstüme yürümeğe kalkıştılar
 Emme, köpekler bırakmadı
 Herifler sıvışıp gitti
 Çoban Hasan'ı bir çocuk dikkatiyle dinliyorum
 O, beni köyde kendine yakın gördükçe daha ziyade açılıyor: – Burunları da öyle koku alır ki
 Bin adım ötede ne var, ne yok buradan anlarlar
 Bir gün, ta ötede, Koçaş köyünün ardında, derenin içinde bir adam leşi buldular
 Köye gidip haber 90 verdim
 Ölüyü kimse tanımadı
 Kapkara kesilmiş
 Gövdesi davul gibi şişmiş
 Garibin biri olacak dediler
 Kokmasın diye gömdüler
 Candarmaya haber vere mi idik ki, dersin
 – Tabii, candarmaya haber vermeli idiniz
 – Candarmanın şimdi, çok işi var
 Uygunsuz adamlar türemiş
 Dün, ben de üç tane asker kaçağı gördüm
 – Onlar da seni gördüler mi
 – Gördüler
 Benden ekmek istediler, verdim, benden ayrılırken: Sakın ha, dediler, bize rastgeldiğini kimseye söyleme
 Sonra senin kafanı parçalarız
 Ben de ilk defa sana söylüyorum
 Sakın sen de kimseye bir şey deme
 İkimizin üzerine bir ağır sükut çöküyor
 Ben, bir meydan muharebesi kaybetmiş kumandan kadar acılıyım
 O, bir taştan heykelcik gibi hareketsizdir
 – Asker kaçağı, ha
 İşte bu çok fena
 İnsan ölür, fakat askerden kaçmaz
 Hasan, sanki kaçan kendisi imiş gibi, mahcup önüne bakıyor
 Düşmanın bir genel taarruza geçeceğinden bahsedildiği şu sıralarda bu askerden kaçma şayiaları benim ruhumu bulandırıyor
 93'ten beri sökülen bu cephe, 93'ten beri durmaksızın devam eden bu bozgun, nerede sona erecek
 İşte, vatanın son sınırlarındayız
 Bu, artık son savunma hattımız değil mi
 Bunun bir adım gerisi var mı
 91 Şu satırları yazdığım dakikada, sanırım, düşman, çoktan beklenen genel taarruza geçmiş bulunuyor
 Bütün bir yaz, tek başıma bir cehennemi bekleyiş yaşadım
 Bütün bir yaz, etrafımda herkes hep bir arada toprağı kazar, tohumu eker, ekini biçerken, ben gazete yığınlarının kuleleri arasına sıkışmış, tek başıma şu uzun trajedinin korkunç çözüm anını bekledim
 Herkes konuşurken, ben sustum
 Herkes davarı, kümesi ve tarlasıyla meşgulken, ben uzak ufukların ardından ateş püsküren demirden Tanrının ayak seslerini dinledim
 Ve demirden Tanrı yaklaşıyor
 Bu, bir ön seziş midir
 Bu, bir tahminden mi ibarettir
 Hayır
 Her şeyi önümde duran resmi bir tebliğden çıkarıyorum
 Son derece müphem ve karışık olan bu tebliği kırk sekiz saatten beri, bir kahin, Sibillik tomarlardan nasıl yorumlar çıkarırsa, bir Gildani müneccim gökyüzünü nasıl araştırıp yoklarsa öyle yokluyorum
 Evire çevire, öyle inceliyorum
 Nihayet, kelimelerin arkasından şu hükmü çıkarıyorum: – Düşmanın tüm kuvvetlerinin Uşak ve Afyon istikametinden bir genel harekete geçtiği müşahede olunmuştur
 Bu sefer niçin, Bursa–İnönü değil
 Bu yol tarifesinin değişmesine sebep nedir
 Harita üzerinde, bunun sevkulceyş manasını anlamağa çalışıyorum
 Fakat, bir örümcek ağını andıran bütün o dolaşık, çizgiler, o renk, gölge ve kelime kargaşalığı bana hiçbir şey söylemiyor
 Bu yol, Eskişehir'e daha mı kestirme bir yoldur
 Daha mı az arızalıdır
 Hemen elime bir kibrit çöpü alıp kilometreleri ölçmeğe ve dağ isimlerini kayda çabalıyorum
 Boşuna, hiçbir sonuca varmanın imkanı yok
 Bilgimin, malumatımın ve hesaplarımın yetmediği noktadan itibaren, muhayyilem var kuvvetiyle işlemeğe başlıyor
 İstanbul gazetelerinden alınmış, derme çatma haberlerden anlaşılıyor ki, düşman, bu seferki muharebede en son kozlarını oynamağa karar vermiştir
 Kralını bile, öne sürmüştür
 Bir prens Andrea ordusundan bahsediliyor
 Güya, düşmanın istila ettiği sahalarda en çok mezalim yapan bunun kumandasındaki kuvvetlermiş
 Hey Allahım, bunları bütün haşmet ve debdebeleri, bütün zulüm ve itisaflarıyla denize döktüğümüz günü görebilecek miyim
 Niçin görmeyeyim
 İçimde bir şey, bana savaşı mutlaka kazanacağımızı haber veriyor
 Öyle bir şey olursa, buradan İzmir'e doğru yayan yola çıkacağım
 Tıpkı eski Türk masallarında sevgilisini aramağa çıkan demir çarıklı aşıklar gibi, durmadan, dinlenmeden gideceğim
 Gece toprak üstünde yatacağım
 Gündüz, kuru ekmeğimi kemire kemire yürüyeceğim
 Hiçbir köye uğramayacağım
 Hiçbir kalabalık içine karışmayacağım
 Kendi sevincimin, kendi hayalimin billurdan zırhı içinde mavi körfeze doğru ilerleyeceğim
 Öyle ki, İzmir'e vardığım gün sahilin herhangi bir noktasına yüzükoyun düşeceğim
 Ve orada tuzlu su ile ıslanmış toprağı koklayarak saatlerce kalacağım
 Bu ihtiraslı yolculuğu düşünürken, şimdiden bütün varlığımı tatlı bir mutluluk havası sarıyor
 Damarlarımdaki kan tazeleniyor
 Yüreğim hoplamağa başlıyor ve başıma, bir ilkbahar gecesinin serinliği geliyor
 Kendi kendime şarkılar söylüyorum
 Şarkı söyledikçe coşuyorum
 92 Bazan büsbütün çocuklaşarak, Emeti Kadın'la şakalaşmağa başlıyorum: – Bugün, diyorum, seni her vakitten daha genç ve dinç görüyorum
 Söyle, bu kadar genç kalmak için ne yaptın
 – Ay oğul, beni fukaralık, kimsesizlik çökertti
 Öyle olmasa, daha genç kalacaktım
 Oğlum Hasan'ın babası askerde şehit oldu
 Kızım doğururken öldü
 Kocası olacak herif, bizi daha o günden sokağa attı
 Hey, bu kuru kafaya gelmeyenler kaldı mı
 – Canım bırak bu kasvetli sözleri
 Sana bir koca bulsam, varır mısın
 Ne dersin
 Emeti Kadın, bir genç kız gibi utanıyor, başını öne eğiyor, sırıtıyor: – Kısmet, ay oğul
 Beni bundan sonra kim nedecek
 Halinden anlıyorum
 Kendisine daha ziyade umut vereyim istiyor
 – Eğer düşmanı denize atarsak, vallahi, ne yapar yapar seni evlendiririm, Emeti Kadın
 – Eh, öyleyse, işimiz kıyamete kaldı desene
 – Niçin
 İşte, şu dakikada, Uşak ve Afyon önünde savaşlar oluyor
 Bizimkiler bir düşmanı püskürttüler mi İzmir'de alırız soluğu
 – Ay oğul, İzmir de niresi oluyor
 – Kurtarmak için savaştığımız yer
 Bizim İstanbul'dan sonra en büyük, en zengin şehrimiz
 – Sivrihisar'dan da büyük mü ki
 Emeti Kadın ömründe –o da bir kere– tek bir şehir gürmüş: Sivrihisar
 – Emeti Kadın
 Sivrihisar'ın da İzmir'in yanında adı mı okunur
 Bir defa, bu şehir deniz kenarında
 Taştan, mermerden, demir kapılı evleri var
 Her tarafı bağlık, bahçelik, limonluk, portakallık
 İzmir yirmi tane Sivrihisar'ı içine alır
 Emeti Kadın'a masal söylüyorum gibi geliyor
 Bu masalın bütün acayipliğine rağmen, içinden tekrar evlenme bahsinin açılmasını ister görünüyor
 Diyorum ki: – İşte savaşı kazandık mı, seni alıp bu şehre götüreceğim ve orada düğününü yaptıracağım
 Emeti Kadın, bu vaade pek inanmamakla beraber, irkiliyor: – Allah kimseyi yerinden yurdundan etmesin
 Burada doğmuşuz
 Burada öleceğiz
 Bak, sen memleketini bıraktın da ne oldun
 – Emeti Kadın, benim memleketime düşman girdi
 Ben buraya kendi isteğimle gelmedim
 Ve derhal, neşem kaçıyor
 Susuyorum
 Küskün, odama dönüyorum
 93 Ah, buradan kurtulmak
 Ah buradan kurtulmak
 Şu anda, ne mutlu insanlar var ki, günü gününe, saati saatine Uşak cephesindeki ulvi maceradan haber almak imkanı içinde yaşarlar
 Daimi bir havadis ve telgraf yağmuru altında yürekleri serinler
 Önemli bir olay esnasında, fena haber almak bile hiç haber almamaktan iyidir
 Bazı günler, Eskişehir'e kadar yayan koşacak gibi oluyorum
 Bazı günler en uzak tepelere tırmanıp, belki cepheden bir top sesi duyarım diye baştan aşağıya kulak kesiliyorum
 Unutuyorum ki, muharebe hiç değilse, iki yüz kilometrelik bir mesafenin öte yanında oluyor
 Gerçi, köyde havadis yok değil
 Herkes kendi aklına geleni uydurup söylüyor
 Havada şayia dediğimiz, gözle görülmez kuşlar sürü sürü cıvıldıyor
 Bunların, kimi Zümrüdüanka nevinden masal kuşlarıdır
 Bunları kim, nereden uçuruyor
 Nereden kalkıp nereye konuyorlar
 Bilmiyorum
 Bunların dilinden anlayanlar da, bilmezler
 Yalnız, hayretle bildiğim ve gördügüm bir şey var ki, bu söylentilerin hemen hepsi bütün köylerde, bütün ağızlarda hep birbirinin aynıdır
 Sanki muayyen bir siyasetin propagandacılığını yapan bir radyo istasyonunda bu yalanlar, seri halinde, adeta standardize edilerek etrafa dağılıyor
 Bu gelenler, öyle düşman ordular filan değilmiş
 Avrupa adlı bir Kraliçe'nin bizi çetelerin elinden kurtarmak için gönderdiği yeşil sarıklı evliyalarmış
 Bu Kraliçe, bizi kurtardıktan sonra İslam olacakmış
 Yüreğine öyle doğmuş
 Kemal Paşa'nın ne yazık ki, bundan haberi yokmuş
 Çünkü etrafını, birtakım uygunsuz adamlar sarmış; bunlara mahpus derlermiş
 Herbi ipten kazıktan kaçmış, kötü kişi imiş
 Bütün memleketi haraca kesmişler
 Vergiyi, aşarı alır, kendileri yerlermiş
 İşte, şimdi bütün bu musibetlerden kurtulacağımız gün gelmiş
 Zaten, yeşil sarıklı evliyalar ne tüfek kullanırmış, ne top
 Bir okuyup üfürdüler mi, önleri dümdüz olup, yürürlermiş
 Bu efsaneler, ortada dönüp dolaşırken, bir de Şeyh Yusuf çıkagelmesin mi
 Köyün altı üstüne geldi
 Bütün yürekleri, sıtma nöbetine benzeyen kavurucu bir vecd sardı
 Emeti Kadın bile, iki gün semtime uğramadı
 Geldiği vakit sordum: – Nerde idin, Emeti Kadın
 – Hiç; Şeyhe gittim
 Biraz başımı okuttum
 – Şeyh ne diyor; bütün bu dünya işlerine dair
 – Ben sormadım
 Emme, soranlara demiş
 – Ne demiş
 – Aha hep bildiğimiz, işittiğimiz şeyler
 – Yani, düşmanlarımız memleketimizin yarısından fazlasını zaptetmişler
 Bununla kalmayıp, şimdi bütün Anadolu'yu elimizden almaya kalkmışlar
 Ta şu dağların arkasına kadar gelip dayanmışlar ve biz kendimizi kahramanca savunuyormuşuz
 Bu mu
 – A, a
 Heç böyle demiyor
 94 Ve Emeti Kadın başlıyor, yeşil sarıklılardan, Müslüman olmak isteyen Kraliçe'den büyük bir talakatle bahsetmeğe
 Bütün bunlar yalan desem sözüme inanacak mı
 Onu hangi dille gerçeğe çekebilirim
 Aramızda asırlık mesafeler var
 Bu mesafeleri geçip de, ona kadar nasıl erişebileceğim
 Zira, ne kadar çağırsam, o bana doğru yürümeyecektir
 Bu, tarihin bir noktasında donmuş, taş kesilmiş bir insandır
 Söylediği şeyleri, kendisi söylemiyor
 Tıpkı antika kitabeler üzerindeki yazılar gibi onları ben okuyorum
 Ben heceliyorum
 Bunun böyle olduğunu bilmekle beraber, gene Emeti Kadın'a soruyorum
 Başta Mehmet Ali'nin adı olmak üzere, köyde askere gidenlerin adlarını sayıyorum: – Şu halde, bunlar, diyorum, ne yapmağa gittiler
 Şimdi ne yapıyorlar
 Mademki, gelenler bizi kurtarmağa geliyormuş, bunlar kime karşı silah kullanıyorlar
 Emeti Kadın, başını iki yana sallayarak: – Ay oğul, onlar da bencileyin
 Ne ittiklerini bilirler mi ki
 diyor
 Bu anda, bu memlekette, onlardan başka ne ettiğini bilen var mı
 Tek gerçek savaştır
 Bana, cephe ardında kalanlar, kendim başta olmak üzere, birer tabiat garibesi gibi görünüyorlar
 Denilebilir ki, hayat bizi bir deniz üstündeki arızi pislikleriyle, dalgalarıyla ite ite nasıl bir kuytu sahile atarsa öylece bu ıssız tepelerin eteklerine atıp bırakmıştır
 Burada bir kokmuş hareketsizlikten, hayatın bir çeşit tufeyli yeşermesinden, burada bir sıtmalı titreyişten başka bir şey yoktur
 Savaş cephesini baştan başa tutuşturan kutsal ateşin en uzak aksi bile buraya düşmüyor
 Bazı, Sarıköy istasyonuna giden yolun üstünde durup, gelenden geçenden savaşa dair haber soruyorum
 Kimi hiçbir şey bilmiyor, kiminin bildiği hiç gerçeğe benzemiyor
 Kiminin söylediği o kadar çıplak, ham ve çirkin söylentilerdir ki, ben inanmak istemiyorum ve akşama, köye kafamın içi karmakarışık bir halde dönüyorum
 Emeti Kadın'ın hazırlayıp mangalın saç kapakları üstüne bıraktığı sahana, ancak dokunuyorum
 Yarı aç, yarı tok yatağa düşüyorum
 Uykularım kabuslarla doluyor
 Bazı, uykumun içinde; birtakım Rumca sesler işiterek sıçrıyorum
 Kulaklarım uğuldayarak pencereye koşuyorum
 Şakaklarım terden sırsıklam, başımı dışarı uzatıyorum
 Dışarıda, donuk, kuru ve insana kuşku verici bir ay aydınlığı vardır
 Gece, sanki, bir günün ölüsü gibi
 Ürpererek, başımı içeri çekiyorum
 Ne sinsi bir ışık
 Hemen üstümüze atılmağa hazır bir düşman gözünün parıltısına benziyor ve düşman, işte, bu sinsi aydınlıkta ilerliyor
 Ne dedim
 Düşman ilerliyor mu
 Eyvah, o kötü, o meşum söylentilere demek, ben de inanmağa başladım
 Bu içimden gelen ses, bu kendi kendime söylediğim söz, gerçekten benim sözüm ve benim sesim mi
 Yok canım
 İşte, düşmanla bu sinsi ışık içinde boğuşuyoruz, diyecektim
 Uyku sersemliğiyle: Düşman ilerliyor demişim
 Düşman nereye ilerleyebilir
 Buraya kadar gelecek değil ya
 Bir başka gece, daha korkunç bir rüyadan sıçrıyorum
 Etrafımda, uzun bıyıklı, uzun püsküllü Efzunlar bir çember çevirmiş, beni yargılıyorlar
 Ben, kendimi savunmak istiyorum
 Fakat sesim çıkmıyor
 Sesim, tıpkı suyu kesilen çeşmelerin hıçkırığı halinde, hep içime doğru çekiliyor
 Derken Yunanlı Efzun askerleri kızıyor
 Hep birden, hep bir anda silahlarını üstüme dikiyorlar
 Parmakları tetiğe dokunurken, müthiş bir yürek çarpıntısıyla uyanıyorum
 95 Hele bir başka gece, gördüğüm rüyada o kadar realite çeşnisi var ki, gözlerimi açtıktan sonra bile, uzun bir süre gerçeği rizyadan, rüyayı gerçekten ayırdedemedim
 Uyanık halimi rüya ve uykudakini gerçek sandım: Bizim köyün meydanlığında, Bekir Çavuş'la beraber imişiz
 Fakat bu meydanlık o kadar kalabalık, o kadar kalabalık ki, ikide bir, hep yanyana durduğumuz, yanyana yürüdüğümüz halde birbirimizi kaybediyoruz ve tekrar buluşmak için çekmediğimiz zahmet kalmıyor
 Bu esnada, kalabalığı teşkil eden insanların hepsini açık bir gün aydınlığında inanılmaz bir şekilde seçerek, ayrı ayrı teker teker görüyorum
 Bunların kimi bizim köyün adamları, kimi de birtakım yabancılardır
 Türlü türlü dille konuşuyorlardır
 Ben, bunların hepsini bilmemekle beraber, acayip bir idrak ile ne denildiğini, neden bahsolunduğunu anlıyorum
 Önemli bir adam veya bir heyet gelecek diye bekleniyor
 Telaşlı telaşlı saatine bakanlar ve ikide bir yüksekçe bir yere çıkıp uzaktan yolu gözetleyenler var
 Tam bu sırada, köyün sokaklarından biri içinden, bir kadın bağırarak bize doğru koşuyor
 Bu, Zeynep Kadındır
 O kadar Zeynep Kadındır ki, yüzünün çizgilerini ve pürtüklerini en ince teferruatıyla, o derece yakından görmemiştim
 Çeneleri birbirine çarpıyor ve gözlerinden nohut tanesi gibi yaşlar dökülüyor
 Baş sargıları, arkasına kaymış ve kızıl kınalı saçları demet demet yüzünün üstüne sarkmıştır
 Müthiş bir hamle ile halkı yararak ona doğru atıldım
 – Merak etme, işte ben söndürmeğe gidiyorum, dedim
 Var gücümle koşmağa başladım
 Arkamdan halk kahkahalarla gülüyordu
 İki üç defa dönüp: – İtler, itler
 diye haykırdım
 O kadar bağırmışım ki, kendi sesimle kendim uyandım
 Tekrar dalınca, –garip tesadüf gene aynı rüyanın sonunu görmeyeyim mi
 Gerçekten, Zeynep Kadın'ın evini kapkara dumanlar sarmıştı
 Kızlar, gelin ve İsmail ellerinde küçücük kaplarla su taşıyorlar ve yangının üstüne serpiyorlardı
 Ben, öfkemden ve heyecandan sesim kesilmiş bağırıyorum: – Canım, bu kadar suyla yangın söndürülür mü
 Büyük kovalarınız, kazanlarınız yok mu
 – Hepsi içerde kaldı, diyorlar
 Ben, gözlerimle Emine'yi arıyorum: – Emine nerede
 diyorum
 – Aman Allah, o da içerde kaldı
 diye bir çığlıktır kopuyor
 Bunun üzerine, kendimi tutamayıp dumanların içine atılıyorum
 Bu kabustan sıyrıldığım anda, hala Emine'yi arıyorum
 Henüz açılmış gözlerim, odanın karanlığı içinde şaşkın şaşkın, bir tutuşmuş genç kadın vücudu görmeğe çalışıyor
 O gece sabahı güç ettim ve bütün günü bu trajedinin havası içinde kırılmış, ezilmiş bir halde geçirdim
 96 Kara haber bulutları, bütün göğü kapladı
 Zaten buna ne hacet
 Gün geçmiyor ki, üç dört düşman uçağı başımız üstünde uçmasın
 Bir defasında o kadar alçaktan geçtiler ki, kanatlarının altındaki mavili beyazlı rengi bile göründü
 Bir başka defa, yere birtakım kağıtlar attılar
 Bu kağıtlardan bir tanesi benim elime geçti
 Diyordu ki, Eskişehir, Kütahya'yı aldık
 Yarın öbür gün buralara kadar geleceğiz
 Sakın, yerinizden, yurdunuzdan olmayınız
 Biz size kötülük etmeğe gelmiyoruz
 Halife ve Padişah bizimle beraberdir
 Biz sizi Kemal'in çetelerinden kurtarmak için harbediyoruz
 Köylüler, bunu okuyunca, her birinin gözünün sevinçten parıl parıl parlamağa başladığını gördüm
 Yalnız, Bekir Çavuş endişelidir
 Başını iki yana sallıyor: – Şimdi böyle derler amma, sen kulak asma
 Bütün bu tatlı diller hep girinceye kadardır
 Sonra başlarlar köyde ne varsa sömürmeğe
 Vallahi, bir lokma ekmek, bir tane yumurta bırakmazlar
 Bütün samanları, hayvanlara yedirirler
 Yağ, davar, kuzu, keçi ne bulurlarsa yutarlar
 Bana kalırsa, şimdiden bunları kaçırıp saklamanın bir yolunu bulmalı
 Salih Ağa, arsız bir tebessümle sırıtıyor: – Ben, işittim
 Aldıkları, yedikleri şeylerin hep parasını verirlermiş
 – Bir defa verir, iki defa verir
 Sonra nereden verecek
 Asker bu, gittiği yerde altın kesmiyor ya
 Hiç kimse, Bekir Çavuş'u dinlemiyor
 Hepsi Salih Ağa'nın tarafını tutuyor
 – Gelip de kırk yıl kalacak değiller ya
 Belki bir gün, belki iki gün, sonra göçüp giderler
 Bekir Çavuş: – Bir söz vardır, diyor
 Askerin geçtiği yerde ot bitmez
 Göçer ama, bize bir şey bırakmaz
 Önümüz kış
 Bize bir şey bırakmazlar
 Ben, bir kenardan, yüreğim boğazıma tıkanmış bir halde, milli bir felaketin arifesindeki bu basit, bu aşağılık konuşmaları dinliyorum
 Artık ağzımı açıp bir şey söylemek istemiyorum
 Varıp başımı alıp, daha içerlere doğru yürüsem mi
 Mutlaka Eskişehir'den Ankara'ya yaralılar taşıyan trenler vardır
 Onlardan birine atlayıp Ankara'ya gitsem
 Hiç değilse, bu trajedinin anlam ve mahiyetini anlayan kimseler içinde ne olacaksam olsam
 Hayır, hayır; artık bir harekette bulunmağa gücüm kalmadı
 Burada kalıp öleceğim
 Hatta onlar, köye girecekleri gün askeri elbisemi giyeceğim
 Önlerine kılıcımı sürüye sürüye çıkacağım
 Ta ki, ilk hamlede, süngüleriyle vücudumu delik deşik etsinler diye
 Kanlı ve vahşi bir işkencenin derin, ilahi hazzını şimdiden duyar gibi oluyorum
 Eski şühedanamelerde, yüzlerce ok yarasında can veren kurbanların her bir yarasında bir gül bittiğinden bahsolunur
 Bunun gerçekle ne kadar uygun olabileceğini şimdi anlıyorum
 Çünkü, vücudumda, süngülerin saplandığını tasavvur ettiğim her nokta, şimdiden, tatlı tatlı gidişiyor
 Bu kadar tatlı tatlı gidişen yerlerde, ancak güller açabilir ve her birinden kan yerine bal akabilir
 Asıl felaket şuradadır ki, düşman askerleri bana bir şey yapmaksızın buradan geçip gidebilir
 O zaman; ben bir mezbelede, bir moloz gibi kalacağım
 Ve bulunduğum noktada diri diri çürümeğe mahkum olacağım
 Köylüler konuşurken, işte ben kendi kendimle böyle konuşuyorum
 Onların sözleri, bana büsbütün başka bir dünyanın, başka cinsten birtakım 97 yaratıkların mırıltıları gibi geliyor
 Bazen ne dediklerini hiç anlamıyorum
 Buğday, arpa, davar, öküz, saman
 Bunlar da ne demek olacak
 98 Birkaç günden beri cephenin nasıl çözüldüğünü gözle görmek mümkündür
 Haymana ve Sivrihisar havalisini geçen bütün yollardan bulanık bir göç seli akmaya başladı
 Bunlar içinde, bazı yılgın askerler de yok değil
 Bunlar insanlıktan çıkmış, gözlerinin feri kaçmış ve çoktan ilkelleşmiş görünüyor
 Onun için, hiçbirini durdurup konuşmuyorum
 Yalnız, öbürleriyle birkaç adım yürüdüğüm ve nereden gelip nereye gittiklerini kendilerinden sorduğum oluyor
 Bunlar, genellikle Eskişehir bölgesi halkındandır
 Fakat, içlerinde daha uzaklardan, Kütahya'dan, Bilecik'ten gelenler de vardır
 Çoğu kadınlardan, ihtiyarlardan ve çoluk çocuktan mürekkep bu kafileler gerçi, nereden geldiklerini bize haber verebiliyorlar
 Fakat nereye gideceklerini hemen hiç bilmiyorlar
 Öyle gelişigüzel yürüyorlar
 Kiminin omuzunda bir yatak, kiminin koltuğu altında bir çıkın, kiminin sırtında bir kundak çocuğu, kimi bir küçük kazanı bir miğfer gibi geçirmiş, yürüyorlar
 Porsuk Çayı'nın akışı gibi şuursuz, faydasız ve hazin bir gidiş
 Onlara bazen, bir parça yiyecek verdiğim oluyor
 Teşekkür etmeden alıyorlar ve sessiz sessiz, yollarına devam ediyorlar
 Bir gün, aralarında, yüzü henüz insani ifadesini kaybetmemiş ak sakallı bir adama sordum
 – Hiç umut kalmadı mı
 Yüzüme baktı, sağ yanıma baktı
 Cevap vermeden yürüdü gitti
 İhtiyarın bu tavrı, yüreğime öyle bir perişanlık verdi ki, ardından bile bakmağa cesaret edemedim
 Başım önüme düştü ve dizlerimin bağı çözülüp durduğum noktaya çöküverdim
 Bir başka gün, ıssız ovanın ortasında yolunu şaşırmış on, on iki yaşlarında bir çocuğa rastgeldim
 Çocuk hem ağlıyor, hem yürüyordu
 Beni görünce bir çığlık kopardı ve aksi yöne doludizgin koşmağa başladı
 Ben, Dur
 diye bağırdıkça çocuk arkasına bakmadan kaçıyordu
 O koştu, ben koştum
 Fakat yetişmek kabil olmadı
 Dere, tepe, iniş yokuş, kaybolup gitti
 Ve hava o kadar sıcaktı ki, ben çocuk eriyip buhar oldu zannettim
 Bir gün de, yolun kenarında, bir eski heybe gibi bırakılmış bir ihtiyar kadın buldum
 Kupkuru, kapkara bir kocakarı
 Üstü başı o kadar parça parça idi ki, ilk görüşte yere bir tarla korkuluğu yuvarlanmış sandım
 Kadın kıvrılıp yatmıştı
 Üzerine doğru eğildim: – Nine, nine hasta mısın
 – Hasta mı
 Ne hastası
 Bana yiyecek vermediler
 Bana içecek vermediler
 Beni yedi gün, yedi gece yürüttüler
 O kızım olacak karıya: –Beni biraz sırtına al
 dedim
 Kabahatim işte o
 Beni şuracığa atıp gidiverdiler
 –Sen şuracıkta biraz bekle
 Biz seni gelir alırız dediler
 Yalan, yalan, yalan
 Ben yalan olduğunu bilirdim, emme ne ideceksin, bey
 Sesi o kadar ince, o kadar ince idi ki bir sivrisinek vızıltısını andırıyordu
 Ağzının içinde, bir tek dişi yoktu
 Onu her açıp kapayışında çenesinin ucu burnuna değiyordu
 – Gel, seni bizim köye götüreyim
 99 – Olmaz, olmaz
 Belki döner gelirler
 Kimbilir, belki döner gelirler de, beni bıraktıkları yerde bulamazlar
 Bir akşamüstü, alacakaranlığın içinden bir ses: – Davranma
 Ben, yürümemde devam edince, bir kurşun, bir eşek arısı gibi vızıldayarak, kulağımın yanından geçti
 Derken, pat, pat, pat, pat, biri koşmağa başladı
 Altı demirli çivili kundura sesleri
 Mutlaka bir asker kaçağı olacak
 Az kalsın, bir Türk erinin kurşunu ile ölecektim
 Gerçekten cephenin çözüldüğü, gözle görülür bir hale geldi
 Fakat buna çözülmek mi, diyeceğiz
 Hayır, hayır, Türk ordusu dağılmadı
 Ve Ankara'nın üstünden: Düşman ilerleyebilir, düşman Ankara'ya kadar da gelebilir
 Fakat biz, yurdumuzun en son kayası üstünde de kendimizi savunacağız
 Düşmanı vatanın harimi ismetinde boğacağız diye bir ses yükseldi
 Bu, O'nun sesidir
 Bu, insana ümit, kuvvet ve metanet veren sestir
 İşte, yeni bir azimle toplanan Büyük Millet Meclisi
 O'nu geniş yetkilerle Başkumandan tayin etti
 Savaş meydanına bizzat, O geliyor
 Altın başı ufukta bir çoban yıldızı gibi parıldamağa başladı
 Dağılır gibi olan koçlar sürüsü gene toplanıyor
 Muntazam asker kafilelerinin birer birlik halinde yeni mevzilerine doğru yol aldıklarını görüyorum
 Bir topçu müfrezesi, bütün ağırlıklarıyla bizim köyün içinden geçti
 Uzun uzadıya, subaylarla konuştum
 Büyük bir meydan savaşına hazırlanıldığını söylüyorlar
 Hepsi de ümitli görünüyor
 Gerçi, eskisi gibi, –Mutlaka yeneceğiz
– demiyorlar
 Fakat, yenildiklerini de kabul etmiyorlar
 İçlerinden babacan bir binbaşı bana dedi ki: –Doğrusu; Eskişehir'in düşüşünden sonra bizi takip etseydi halimiz yamandı
 Fakat, etmedi
 Öteden bir genç yüzbaşı atıldı: –Edemezdi, çünkü o bizden daha yorgundur
 Benim bildiğim daha birkaç ay yerinden kımıldayamaz
– dedi
 Bir daha genci: –O vakte kadar da biz, karşı taarruza geçeriz
 sözlerini ilave etti
 Biz böyle konuşurken köylülerin herbiri bir deliğe kaçmış, uzaktan bizi gözetliyorlardı
 O binbaşı etrafına bakınıp: Yahu, bu köyde kimseler yok mu
 dedi
 Genç yüzbaşı, bana cevap vermeğe vakit bırakmadan: – Vardır, vardır amma, ne olur ne olmaz diye hepsi bir köşeye sinmiştir
 Onlara çarıklı erkanı harp derler
 Binbaşı, iri gövdesini hoplatarak gülüyordu
 –Yarın öbür gün burada kızılca kıyamet kopunca, görürler onlar, erkanı harpliği
 diyordu
 Genç subay kulağıma eğildi: Sahi, azizim
 Siz onlara söyleseniz de bir an önce hayvanlarını önlerine katıp, ateş hattının öbür tarafına çekilseler fena olmaz
 dedi
 100 Cebimden, Yunan uçaklarının attığı kağıtlardan bir tanesini çıkardım ve genç subaya uzatarak: – Onlar buna inanıyorlar
 Benim sözüme kulak asmazlar, dedim
 Subay, kağıdı okurken, benzi sapsarı kesildi
 Kağıdı sert bir tavırla arkadaşına uzattı: – Buna inanıyorlar ha
 Öyleyse bir şey söylemeyin
 Bu insanlar kurtarılmağa layık değildir, dedi
 Kağıda bir göz gezdirip, bana iade eden binbaşı, fütursuz bir eda ile: – Canım, buralar hiç düşman istilası görmedi ki, ne bilsinler, dedi
 Siz, gidin de bir Rumeli'liye, yabancı bir ordunun veya idarenin iyi olabileceğini söyleyiniz
 Eğer hainliğinize hükmetmezse, mutlaka deli olduğunuzu zanneder
 Ama bunlar
 Yüzbaşı: – Ama bunlar da nedir
 Görmüyorlar mı
 İşitmiyorlar mı
 Düşmanın elli altmış kilometre ötede neler yaptığını bilmiyorlar mı
 – Ee, bilmezler
 – Bilmezlerse, burada kalıp öğrenirler
 Binbaşı, birdenbire bana döndü: – Ya siz, ne yapacaksınız, diye sordu
 – Ben mi
 Vallahi bilmiyorum
 Ben de bu köylüler gibi oldum
 Her şeyi kadere bırakıyorum
 – Yok canım, öyle şey olur mu
 Daha vakit varken, çıkıp gidin Ankara'ya
 – Sahi, tehlike o derece muhakkak mı dedim
 – Ee, tabii
 Ne olacak ya, buraları, hiç değilse, iki ateş arasında kalacak
 – Hiç değilse
 Daha fenası olmak da muhtemel mi
 Adam sen de
 Bu söz ağzımdan çıkıverdi
 Subayların üçü birden, hayretle yüzüme bakıyorlardı
 Benim bir deli olduğuma mı hükmettiler nedir, artık bahsi hiç tazelemediler
 Akşama doğru, bana sessizce veda edip gittiler
 Hiç bilmediğim, tanımadığım bu üç subayın gidişi, benim yüreğime bir dost ayrılığının acısı gibi bir şey bıraktı
 Saatlerce oturduğum yerde, öyle melul melul kalmışım
 Bu çeşit buluşmalar, bu çeşit tesadüfler, kendi sınıfımızdan insanların bu gelip gidişleri bendeki yalnızlık duygusunu tazelemekten başka bir şeye yaramıyor
 Her defasında, kendimi 101 biraz daha garip hissediyorum
 İlle bu seferki canıma pek değdi
 Çünkü, bu sonuncu görüşmedir
 Niçin, onlarla daha uzun, daha derinden, daha candan konuşmadım
 Onlara niçin, bütün dertlerimi birer birer sayıp dökmedim
 Onlara, içimde beslediğim korkunç niyetten niçin haber vermedim
 Bir kanserli, urunu göstermekten nasıl korkarsa, derdimi açmaktan öyle korktum
 Belki de iyi ettim
 Çünkü, sırrımı ögrenselerdi, beni zorla alıp götürmeye kalkarlardı
 Beni cephenin ardında, bir köşecikte, bir sakat hayvan gibi saklarlardı
 Boş yere subay kantinlerinin ve subay çadırlarının bir sığıntısı olurdum
 Arkaya veya geriye doğru hareket anlarında, karargah kumandanlarının bir angaryası, bir başbelası kesilirdim
 Çöldeyken, kuyruğu kesik bir köpek bizim alaya musallat olmuştu
 Nereye gitsek, beraber gelir, kovsak dinlemez ve peşimizi bir dakika bırakmazdı
 Hep ayaklarımızın arasında dolaşır, arkamızdan koşar, siperlerin içine girer çıkar, geceleri şunun bunun çadırı önünde nöbet beklerdi
 Haline acır, vuramazdık
 Hatta yemek artıklarını hep ona verirdik ve köpek belki de, bizden bunun için ayrılmak istemezdi
 İşte ben, onlarla gitmiş olsaydım, mutlaka bu köpeğe benzerdim
 İyi ki, gitmedim
 İyi ki, gitmedim
 Çünkü her hayatın kendine göre bir başlayışı, bir bitişi vardır
 Bunu değiştirmek kimsenin elinde değildir ve olmamalıdır
 Hayat, bölünmez bir şeydir
 Onun belirli ve mukadder mimarisini değiştirebilir miyiz
 Değiştirmek elimizde midir
 Ve değiştirirsek güzel, iyi bir iş olur mu
 Ben, için için ta ilk gençlik anılarımdan beri, için için, bir dramın bütün safhalarını yaşadım
 Sanki, kendi kendimi seyreden, kendi için oynayan sessiz bir aktördüm
 Bir tragedya aktörüydüm
 Şimdi son perdeyi oynayacağım sırada birdenbire rolümü değiştirip bir başka adam mı olayım
 Yok; Hamlet gibi başladım, Hamlet gibi bitireceğim
 Benim için, bu, bir kariyer meselesidir
 Birdenbire, yüzümün kara sarı boyasını silip, dayak tiryakisi bir topal uşak, bir kambur aşık, bir korkak ihtiyar makyajı yapamam
 Eğer, kendi emeklerimize, kendi ideallerimize göre yaşamak imkanını bulamadıksa bari kendi ölümümüzle ölelim
 Ne doğduğumuz yeri, ne sevdiğimiz kimseleri, ne yüzümüzü, ne kalbimizi kendimiz seçebildik
 Fakat ölümün her türlüsünü seçmek bizim elimizdedir
 Ben, işte, gider ayak bu gücümü, bu tek gücümü kullanacağım
 Ölümlerin, bence en asili, en değerlisi, en tatlısıyla öleceğim
 Ve arkamda hiçbir kimse bırakmayacağım
 Ne bir dost, ne bir sevgili
 Hiçbir izim de kalmayacak; hatta mezarım bile
 Çünkü, bu köylüler, beni gömmezler, bir derenin içinde köpeklere, kargalara yemlik bırakırlar ve kemiklerimi tezek ateşinde yakarlar
 Ne ala, yadellerde, kemiklerim bile kalmayacak
 102 Bugün köyde inanılmayacak derecede harikulade bir olay oldu
 Öğle üstü üç dört kişi, kahvenin çardağı altında oturuyorduk
 Ta uzaktan, yolun dönemecinde, bir asker müfrezesinin ucu göründü
 Hepimiz, heyecanla, ayağa kalktık ve yola doğru yürüdük
 Çok geçmedi
 Bu gelenlerin bizim askerlerimiz olduğu anlaşıldı
 Lakin bunun böyle olduğunu anlamak köylüleri teskine yaramadı, ya da elalemi angaryaya sokarlar diye herbiri bir yana sıvıştı
 Bekir Çavuş da dönmek üzereydi
 Fakat, ben bırakmadım
 – Dur, bakalım
 Belki, şunlardan bir havadis alırız, dedim
 Eski ordu hayatından, ondan biraz askerlik gururu kalmış olacak
 Müfreze, dolambaçlı ve tozlu yol üzerinde, dağınık bir yürüyüşle, döne dolaşa yaklaştı
 Bekir Çavuş, baktı, baktı: – Bu ne demek
 Ne başı var ne kıçı
 diye söylendi
 Gerçekten, gelenler, ne düzgün bir tabur, ne de bir jandarma müfrezesine benziyordu
 Hatta, daha ziyade yaklaştıkları vakit giydikleri elbiselerin, taşıdıkları silahların da birbirini tutmadığını gördüm
 – Merhaba arkadaşlar
 Nereden böyle
 O kadar yorgundular ki, cevap verecekleri yerde, bize tozdan bembeyaz olmuş kirpiklerinin arasından ölü gözlerle bakıp geçiyorlardı
 Bir iki tanesi yanımıza yaklaşıp: – Köyün suyu nerede
 diye sordu
 Bekir Çavuş, kendini bir derleyip toparladı
 Parmağının ucuyla çeşmenin bulunduğu meydancığı gösterdi
 Teker teker, ikişer üçer yürüyorlar; bir tanesi arkadan geliyor
 Bekir Çavuş, kendini tutamadı: – Yahu, sizin subayınız filan yok mu
 diye bağırdı
 Çeşmeye doğru gidenlerden bir tanesi döndü
 O arkadan geleni gösterdi
 Bekir Çavuş, kendini gene bir derleyip toparladı
 Elinin tersiyle bıyıklarının dik kıllarını sıvazladı
 Uzaktan, o gelen adamı süzdü, süzdü: Hele, şuna bak dedi
 O adam, arada bir yolun ortasında, şaşırmış gibi duruyor ve etrafına bakınıyor, sonra gene birkaç adım yürümeye başlıyordu
 Başçavuşun gerçekten acayip bir hali var
 Yol üstünde öyle zikzaklar yapıyor ki, adeta sarhoş olduğuna hükmedilebilir
 İşte, gene durdu
 Gene sağına soluna bakıyor
 Durduğu noktada, bir Mevlevi dervişi gibi dönüyor
 Bekir Çavuş'un sabrı taştı
 İleri doğru yürüdü
 – Hey hemşerim, ne bakınıp duruyorsun
 103 Herifin, bu sesten irkilip ürkmüş gibi silkindiğini gördüm
 Sonra acele acele Bekir Çavuş'a yaklaştı
 Bir süre karşı karşıya hareketsiz kaldılar
 Derken, iki ağızdan bir anda bir feryatla her iki adam sarmaş dolaş oldu
 Bir süre, bir uzun süre öylece kaldılar
 Ben merakla adım adım onlara yaklaştım
 Bekir Çavuş, iki eli karşısındaki adamın omuzlarında, bana döndü: – Hey, şu Allahın işine bak
 Bili min bu kim
 dedi
 Dikkatle bakıyorum
 Derisi bir Hintli derisi gibi kararmış, uzun ve kırçıl sakallı bir adam
 Kaç yaşında
 Belki otuzunda, belki ellisinde vardır
 Anadolu köylüsünün, –hele uzun süre askerde kaldıktan sonra– yaşını tayin etmek pek güçtür
 Bekir Çavuş'a: – Senin eski silah arkadaşlarından biri olacak, dedim
 Kocaman bir kedi esneyişine benzeyen bir tebessümle sırıttı: – Bu, hani şehit sandığımız Şerif be
 Emine'nin babası Şerif Sonra dönüp: – Kızın burada, bili misin
 Kızını biz, burada everdik
 Herif, hayretle geri geri çekildi: – Etme be, Emine, o kadar büyüdü mü ki
 Durdu
 Düşündü, düşündü
 Parmaklarıyla yılları hesap etti
 – On yıl oluyor
 Doğru ya, on yıl, dedi
 O vakit hiç değilse sekiz yaşında vardı
 Daldı: – Görsem tanımam ki
 dedi
 Bir dakika, dağılan aklını toplamak ister gibi kendini bir zorladı: – Anam sağ mı dedi
 – Sağ ya, köyde oturup duruyor
 Emine'nin babası bir şey daha sormak istedi
 Yutkundu yutkundu
 Sonra, acayip bir sessizliğe düştü
 Bize şaşkın şaşkın bakmağa başladı
 O kadar şaşkın gözlerle ki, içlerinde şuurun son ışıkları sönmüş sanılır
 – Şerif Çavuş, gel köye varalım
 Koca adamı, adeta, sıkılgan bir çocuğu bilmediği bir yere sürükler gibi götürüyorduk
 Kahvenin önüne vardığımız zaman Bekir Çavuş onu hemen eliyle bir iskemlenin üstüne oturttu
 – Hele sen, şurada biraz bekle, dedi
 104 – Şerif Çavuş'un önü sıra gelmiş olan askerler toprağın üstünde yüzükoyun yatmış uyumuşlardı
 Emine'nin babasına dedim ki: – Ahretten gelen yolcu; kahveyi nasıl istersin
 Bir sigara içer misin
 Paketimi uzattığım zaman, hem onun, hem benim ellerimizin titrediğini gördüm
 Şerif Çavuş: – Bir su
 Aman, bir su
 dedi
 Kahvecinin getirdiği altı delik maşrabayı, iki eliyle kavradı
 Lıkır lıkır, içmeye başladı
 Ben, gittikçe artan bir merak ve heyecanla bu acayip Odise kahramanına bakıyorum
 Ülis de, on yıl denizlerde kaybolduydu
 Memleketine döndüğü gün bir domuz çobanının ağılında, delikanlı olmuş oğluyla karşı karşıya geldiği zaman ne oğlu onu ne de o oğlunu tanıdı
 Fakat, iffetli ve sabırlı karısı Penelope, henüz hiç kimseyle evlenmemiş, onu evinde bekliyordu
 Bu Anadolu Ülis'inin karısı ise, çoktan bir başka adama varmıştır
 İşte Şerif Çavuş'un Odise'si asıl burada düğümlenecek
 Hem de, bir kör düğümle düğümlenecek
 On yıl, ne yaptı
 Nerelerdeydi
 Sorsam, bu uzun macerayı bana anlatabilecek mi
 Belki, hiç bir şey hatırlamıyor
 Vakalarla dolu yıllar bir kayanın üstünden akan sular gibi, onun üstünden akıp geçmişe benziyor
 Fakat, sular, en sert taşlarda bile izlerini bırakırlar
 On yıllık macera, kabil mi ki onda hiç bir eser bırakmadan geçip gitmiş olsun
 – Şerif Çavuş, bu kadar zamandır nerelerdeydin
 Başını çevirmeden, hep önünde sabit bir noktaya bakarak cevap veriyor: – Askerde
 – Tabii, askerde olduğunu biliyorum
 Fakat bir yerde esir mi düştün
 Ne oldun da, böyle yıllarca senden bir hal haber çıkmadı
 – Ya Moskof'a esir düştük; dedi
 – Esarette çok kaldın mı
 Rusya'nın neresinde kaldın
 – Neresi olduğunu bilmiyorum, gayri
 Bizi çok dolaştırdılar
 – Ya sonra memlekete nasıl döndün
 – Memlekete dönmedim ki
 Aha, bugün köy karşıma çıkıverdi
 Yakın düştüğümü ondan anladım
 Şaştım kaldım
 Bir süre, o da, ben de, susuyoruz
 Tekrar soruyorum: – Buradan çıkalı, on yıl oldu, diyorsun
 Demek ki askere Balkan Savaşı'ndan önce gittin
 – Ha, ya
 Balkan Harbi patladığı vakit, ben Urumeli'ndeydim
 Sonra İstanbul'a geldik
 Ben terhis olurken, seferberlik çıktı
 Bizi Erzurum'a gönderdiler
 105 Gene sustuk; hep birer birer sormak gerekiyor ve ağzından cevaplar basit, sade, teker teker düşüyor
 Sanki dünyanın en önemsiz işlerini anlatır, sanki kahve içtim, uyudum, kalktım, yüzümü yıkadım der gibi
 Sarıkamış, Sibirya yollarını, oradaki açlığı, sefaleti, oralardan dönüşü, yaya olarak ve farkına varmayarak sınırdan içeri girişi, Kars'a gelişi, Kars'tan tekrar alınıp şarka, şarktan cenuba ve nihayet Adana'ya gönderilişini söylüyor
 Müthiş bir olaylar akımı, onu bir ağaç parçası gibi kürenin böğründe ve binlerce kilometre mesafe içinde oradan buraya, buradan oraya sürükleyip gitmiş
 Bu selin her dalgası birkaç ay, her bir kıvrıntısı birkaç yıldır
 Ve Şerif Çavuş, bütün destanını bana beş on dakika içerisinde anlattı
 Derken, köşenin başından Bekir Çavuş önde, Emine arkada ve daha arkada İsmail geldiler: Şerif Çavuş'a: – İşte kızın geliyor, dedim
 Ve bunu söylerken herif, yerinden sıçrayıp gelenlere doğru atılacak sandım
 Hiç de öyle olmadı
 Şerif Çavuş yerinden kımıldamadı bile
 Ancak, başını o yana çevirdi
 Ben, bu olayın tarafsız seyircisi, oturduğum yerde heyecandan titriyordum
 Fakat, vakanın asıl kahramanları, kuru bir kucaklaşmayla yetindiler
 Emine, eğilip babasının elini öptü
 Sonra, iki eli kuşağında arkada duran İsmail yaklaştı, o da öptü
 Bekir Çavuş'un ağzı kulaklarına varıyordu: – Evde bulamadım
 Tarladaymışlar; te oraya kadar gittim
 Baban geldi derim inanmaz
 İşte, şimdi gördün inandın mı
 Emine susuyor
 Ürkek bir dikkatle babasına bakıyor ve arasıra gözü bana kaydıkça, başörtüsünün ucuyla yüzünün yan tarafını örtüyor
 Biraz daha irileşmiş, biraz daha toplanmıştır
 Lakin, alaca donunun altından, çıplak ayakları, her şeye rağmen, uzun, narin ve küçük görünüyor
 Bir köylü kadında bu ne ayaklar
 Hiç dikkat etmemiştim
 Dururken elini böğrüne dayayıp öyle bir bel kırışı var ki
 Nerede gördüm ben bu pozu
 Nerede gördüm
 Ha, bir gün Bergama'da bir eski mermerin üstünde, bir kabartmada gördüm
 O kadın omuzundan düğmeli, dar ve ince bir entari giyiyordu
 Bir ayağı, o pozu alırken hafif çıkıntı teşkil eden kalça tarafında, eteğinin altından dışarıya doğru uzanıyordu
 Uzun, narin ve küçücük ayaklar
 Tıpkı bununkiler gibi
 Ne tuhaf; bununkiler gibi
 Artık sahnenin bütün ilginç kısmı benim için Emine'de toplandı
 Ondan ötesini görmüyorum
 Ve derin bir hayranlıkla, bu, henüz topraktan çıkarılmışa benzeyen Frikya heykelini seyrediyorum
 Gözlerim, tepeden tırnağa kadar bütün vücudu yutmuş gibidir
 Öyle ki, bir bakışta, hem yuvarlak omuz başlarını, hem elinin tatlı kıvrımını, hem de belden aşağısını görebiliyorum
 Kendisine bu kadar dikkatle baktığımı hissetti, galiba
 Biteviye, duruşunu değiştiriyor; hatta yan bir poz alıyor, kah büsbütün arkasını çeviriyor, kah Bekir Çavuş'u siper alıyordu
 Zavallı çocuk, kendisine ne kadar yürekten baktığımı bilse
 Bununla beraber, bütün hareketlerinde, vücudunun ve yüzünün bütün ifadesinde bana teselli veren bir şey var
 İsmail'i hiç sever görünmüyor
 106 Erkeğine bağlı olan dişi, bir bakışta belli olur
 Nasıl mı, diyeceksiniz
 Bunu sezmek gayet kolay, fakat, anlatmak güçtür
 İşte, ben hissediyorum
 Emine'nin bütün varlığından İsmail'e karşı sızan bu kayıtsızlığın, belki, bu tiksintinin nedenini kendine sorsam, o da bana anlatamaz
 Bu bir zeka işi değildir
 Ruhun derinliklerinde bizden daha içeri bir şey, kör, sağır, dilsiz ve karanlık bir varlık; o ister, o istemez
 O sever, o sevmez ve biz onun itaatli aleti oluruz
 Emine'ye sorsam ki
 İşte, babasının yanına çömeldi
 Bir kedi yavrusu bundan munis olamaz
 Niçin yalnız bana gelince bir av hayvanı gibi ürkek, kaçak ve yabani oluyor
 Çünkü ben yabanın biriymişim
 Anadolu köylüsünde ta cinsiyete, ta içgüdüye kadar hükmeden bu mahallilik, bu tecerrüt duygusu acaba ruhları yalnızlığa, uzlete davet eden bu ıssız yaylaların tesiri midir
 Yoksa sosyal bir teşekkül kusurundan mı hasıl oluyor
 Fikrim, şundan buna atlarken, gözlerimle Emine'yi incelemekten de vazgeçmiyorum
 Bir defasında bakışlarımız çatışır gibi oldu
 Afacan kollar arasında bir çocuğun sıyrılıp çıkmak isteyişini hatırlatan bir bakış
 Fakat, ben onu bir saniye bırakmıyorum
 Daracık bir göz hapsi içinde sıkıştırıyorum, sıkıştırıyorum
 Bu kadar inat, nihayet, Emine'yi güldürmeğe başladı
 Bir taraftan hep benimle meşgul oluyordu
 Ben yalvarıyordum, o kaçıyordu
 Ben tehdit ediyordum, o benimle eğleniyordu
 Böyle ne kadar zaman geçti, bilmiyorum
 Şerif Çavuş birdenbire ayağa kalktı: – Gideyim, anamın elini öpeyim, dedi
 Bizim köyle onların köyü arasındaki mesafenin Şerif Çavuş gibi bir devri alem seyyahına göre ne hükmü var
 Hemen kalkıp yürümeğe başladı
 Emine de yanı sıra gidiyordu
 İsmail zoraki, arkasına takıldı
 Bekir Çavuş benimle kalmıştı
 Üç kişilik kafile, biraz ilerledikten sonra durdu
 Emine'nin babası bize dönmüş sesleniyordu: – Askere, söyleyin, ben, bir saata varmaz, gelirim
 Bekir Çavuş: – Gelemezsin, diye haykırdı
 Sonra onun cevap vermeden yürüdüğünü görünce tekrar haykırdı: – Gecikirsen, askeri yola katayım mı
 Şerif Çavuş, dönüp: Sen bilirsin der gibi bir hareket yaptı
 Beriki, gene seslendi: – Dur be
 Nereye gidecekti, bunlar
 Şerif Çavuş'un cevabını ancak işitebildik: – Polatlı Polatlı
 Ve Şerif Çavuş, bir daha, bizim köye dönmedi
 Ertesi sabah, Emine ile İsmail, askerlerin çoktan yola çıkmış olduğunu öğrendiler
 Ne biri, ne öbürü babaları hakkında tek kelime söylemiyordu
 Bekir Çavuş sinsi tebessümle sırıtarak: – Ben bildim
 Onda dönecek göz yoktu, derken ikisi birden başını eğip susuyordu
 107 Vatan uğrunda –velev şuursuzca olsun– on yıllık bir maceranın bu suretle bitişi bana azap veriyordu
 Kendimi tutamadım: – Söyleyin ona, hemen taburuna iltihak etsin
 Yoksa hakkında hayırlı olmaz, dedim
 Bu sırada, İsmail'le Emine ortadan kaybolmuşlardır
 Yanımda kalan Bekir Çavuş: – Adam sen de
 Kim kime, dum duma, dedi
 Sahi, her şey o hale geldi mi
 Öyleyse, Anadolu ordusu, şu dağların öte kıyısında yeni bir meydan savaşına niçin hazırlanıyor
 Askeri hayatında hiçbir bozgun görmemiş olan büyük Türk serdarının cephede işi ne
 Gidip yakından görmek için delice bir arzuyla tutuşuyorum
 Bir Kabe gibi cepheye gitmek ve onun çadırı etrafını tavaf etmek istiyorum
 Bütün Türk aleminin bundan başka yöneleceği bir nokta var mı
 Bütün Türk alemi mi
 Hayır, bütün mazlum insanların, diyecektim
 Gözü doymak bilmeyen bir iki garp devletinin zenginleri, günde dört öğün yemek yiyecek diye, fukaranın lokması elinden alındı
 Nice yuvalara kundak sokuldu, nice ev bark yıkıldı
 Şimdi, Vestminster'in pembe derili lordu çatlak tabanlı Anadolu köylüsüne karşı bir sürgün avı yaptırıyor
 Neresini yiyecek, bu zavallı yaratıkların
 Hangisinin göğsünden, ona, bir bifteklik et çıkabilir
 Hepsi de sade deri, sade kemik
 Böyle düşünürken, karşıma, çoktan beri görmediğim Süleyman çıkageldi
 Sanki, bütün Anadolu köylüsünün, tasavvur ettiğim sefalette en tipik örneğiymiş gibi önümde dikili durdu
 Esvap diye taşıdığı paçavralar, vücudunu yarı yarıya örtebiliyordu
 Kolları iki ince değnek ve bunların üstünde, göz oyuklarına kor sokulmuş bir iskelet kafası
 – Oo, Süleyman neredeydin bakalım
 Onunla, yüzüne bakmadan korkarak konuşuyorum
 Anlaşılmaz bir hırıltı, bana cevap veriyor
 Neymiş
 Neredeymiş
 Evinde, çoktan hasta mı yatıyormuş
 Nesi varmış
 Sıtması mı
 Çok öksürüyormuş
 Geceleri, sabaha kadar durmaksızın öksürüyormuş
 Bir ateş, bir ateş
 – Boğazımdan sudan gayri bir şey geçmiyor, diyor
 Ve bir süre öksürdükten sonra ilave ediyor
 – Şimdi biraz iyileştim
 Azıcık sıcak çorba içsem kuvvetim daha ziyade yerine gelecek
 – Sana bir güzel tavuk haşlatayım
 Süleyman, bir acayip tebessümle sırıtıyor
 Otuz iki dişi birden dışarıya fırlıyor
 Ben derin bir ıstırapla başımı önüme eğiyorum
 – Otur şuraya, Süleyman
 Bana nabzını verir misin
 Elini uzatıyor, saata bakarak, nabzını dinliyorum
 110 atıyor
 – Sana bir de derece koyayım
 Tam 39,5
 108 – Süleyman, hemen şimdi yatacaksın
 Hem burada, Emeti Kadın'ın oturduğu odada yatacaksın
 – İstemem, bir şeyim yok
 Ben ısrar edince tekrar evine dönmeye kalkıyor
 – Pekala, evine git
 Ben sana çorbayı gönderirim
 Fakat, böyle ayakta dolaşma
 Sonra çok fena olursun
 Bana inanmıyor
 – Hiçbir yanım sızlamıyor ki, diyor
 Biz böyle konuşurken, Salih Ağa'nın kambur oğlu, topallaya topallaya gelip yanımıza oturdu
 Onun da yüzü safran gibi sarıdır
 Gözlerinin etrafında iki kara çember ve burnu, ağzına doğru bir kalın gaga gibi uzanmıştır
 – Asıl benim, her yanım sızlıyor, dedi ve sol kalçasını göstererek, ilave etti: – Aha, buramda bir dert var
 – Nasıl dertmiş o, bakayım
 Yumruğunu uzatarak: – Böyle bir ur, dedi
 – Baban sana bir çare bulmuyor mu
 – Kaç defa söyledim
 Hiç tınmadı
 Anam, oraya sıcak sıcak bir şeyler koydu, daha fena oldu
 Bir eşek bulsam, kasabaya kadar gideceğim, orada kendimi hekime göstereceğim
 Maksadı, benim eşeği almaktır
 Ben, anlamazlıktan geliyorum
 Ne o
 Gök mü gürlüyor
 Yok canım
 Bu havada gök gürler mi
 Başımı kaldırıp bakıyorum
 Bir tek bulut parçası görünmüyor
 Bununla beraber, bazı açık havalarda şimşek çakıp gök gürlediğini hatırladım
 Durup dinliyorum
 Bu, gök gürültüsüne benzemiyor
 Uzaktan uzağa, derinden derine kesik, aralıklı ve ölçülü bir gümbürtü
 Serin sabah rüzgarının içinde, kır sakin
 Tarlada, herkes işiyle gücüyle meşguldür
 Ben yalnız dolaşıyorum
 Köyden güneye doğru uzaklaştıkça, bana bu sağır ve belirsiz gürültüyü, daha iyi işitiyorum gibi geliyor
 Bir küçük tepenin üstüne çıkıp, bütün gücüm kulaklarımda, dinliyorum
 Buna, adıyla sanıyla top sesleri denir
 Lakin, bu sesler kaç kilometreden gelebilir
 Zihnimin içinde, harpte öğrendiğim hesapları yapıyorum
 Eğer, şu kadarcık topsa, ses, bu kadar yerden, bu kadarlıksa şu kadar yerden işitilir, diyorum
 Fakat, bu hesaplara, havanın, o andaki özelliklerini de katmak gerekir
 Rüzgarın esişine göre, bütün o sayılar, ölçüler altüst olur
 Her neyse, o dakikada işittiğim bu gürültü, top sesleridir
 109 – Akıbet
 Bu kelime dudaklarımdan gayri ihtiyari düşüverdi
 Bununla, kendi kendime, ne demek istedim, bilmiyorum
 Zihnime bir durgunluk çökmüştü
 Akıbet diyorum ve acayip bir sevinçle derin bir keder ortasında donup kalıyorum
 Top sesini çok yakından işittiğim olmuştur
 Topların bizzat kendilerini görmüşümdür
 Siperlerin öte yakasından, her atılışlarında kara ve uzun boyunlarının nasıl inip kalktığını ve havada, nasıl kocaman bir patiska yırtılışı sesi çıktığını da bilirim
 Gerçi benim sağ kolumun kesilmesi bir kurşun yüzündendir
 Fakat, kaç defa top mermileri başımın üstünden aştı, sağımdan, solumdan geçti ve kaç defa, şarapnel yağmuru altında kaldım
 Ama bunların hiçbiri bana, şu uzaktan uzağa, derinden derine işittiğim uğultular kadar dehşet ve heyecan vermedi
 Bir kayanın üstüne çöküyorum
 Önümde ıssız yayla, sayısız ve hareketsiz toprak dalgalarıyla donmuş bir boz denizi andırıyor
 Ta ufuklara kadar uzanan geniş saha içinde ne bir tek ağaç, ne bir tutam ot, ne bir su parıltısı, ne bir hayvan, ne bir bina gözüküyor
 Sanki bu yerlerden hayat ebediyen çekilmiş gibidir
 Sanki sönmüş kürenin üstünde tek başıma kalmışım
 Bir defa, bir rasathane dürbünüyle aya bakmıştım
 İşte şimdi, aynı manzarayı Orta Anadolu'nun bu taşlık tepesinden görüyorum
 Ve o uzaktan gelen gürültüler, bu manzaraya korkunç bir heybet veriyor
 Sanki bir kıyametin yaklaştığına şahit olmaktayım
 Tevrati efsanelerde türlü türlü tarifleri okunan ilahi ukubetlerin, ilahi gazapların bir tanesi de, sanki şu anda vuku bulmaktadır
 Benim burada işim ne
 Bu sönmüş kürenin son oturanı, son canlı yaratığı ben miyim
 Hayır
 İşte
 Karşı tepelerin üstünden bu sürü aşağıya doğru inmeye başladı
 Bunun ardından bizim Hasan'ın cılız silueti ufuk üzerinde bir küçük ağaç dalı gibi çiziliyor
 Acayip şey
 Sanki, bu sürü ve bu çoban çocuğu bana, bir müjde getiriyorlarmış gibi yüreğim ferahladı
 Ayağa kalkıp işaretler ediyorum
 Avazım çıktığı kadar bağırıyorum
 – Hasan, bu tarafa gel
 Hasan, bu tarafa
 Lakin, çocuk, henüz beni işitecek yakınlıkta değildir
 Oturup bekliyorum
 Sürü karşı sırttan, yavaş yavaş iniyor
 Boz toprak üstünde beyaz çizgiler yaparak sıkıntılı bir elde kocaman bir tesbih gibi sağa sola, öne arkaya kımıldıyor
 Bu hayvancağızlar bu topraklarda yiyecek ne bulurlar
 Bilmiyorum
 Şu çakıllar arasındaki dikenler birer gıda mıdır
 Hasan, nihayet işitti galiba
 Durdu
 Dinliyor
 Tekrar ayağa kalkıp işaretler ediyorum
 İşte, benden yana yöneldi
 Top sesleri, belirsiz aralıklarla devam ediyor
 Deminkinden daha mı yakın, daha mı uzak
 Bana, gittikçe uzaklaşır gibi geliyor
 Hesaba göre böyle tahmin ediyorum
 Sanki, bir saat içinde düşman, mevziini mi değiştirdi
 Eğer böyle olsaydı, düşman yeni mevzilerini tespit edinceye kadar uzun bir süre top seslerinin kesilmesi gerekirdi
 Fakat, kim dedi ki, bu, mutlaka düşman toplarının sesidir
 Belki de, sabahtan beri kulağıma gelen sesler hep bizim cepheden aksediyor
 Ben böyle düşünürken, dalıp gitmişim
 Hasan'ın, ta yanıma gelip dikildiğinin farkına bile varmadım: – Hasan, işitiyor musun, bu top seslerini
 110 – Sabahtan beri gürültü duyarım emme, top sesi mi bilmem
 Ben, uzaktan yağmur yağar sandım
 – Yok, Hasan
 Bu, top sesidir
 Küçük çoban, bu sözün anlamını pek anlamıyor gibi
 Top sesleri veya gök gürültüsü
 Onca her iki olayın arasındaki fark pek de büyük olmasa gerektir
 – Şu tepelerin arka tarafında savaş oluyor, Hasan
 – Savaş ne demek
 – Askerlerin kavgası
 Tam bu esnada, gökyüzünün uzak bir noktasından dört beş uçağın pervane homurtularını duyduk
 Başımızı kaldırıp havayı araştırdık
 Top seslerinin geldiği noktadan, koca makine– kuşlar, sanki o gürültüden ürkmüş de kaçıyorlarmış gibi bize doğru uçuyorlar
 Hasan: – Vıyy, an gibi vızıldarlar, be
 dedi ve ağzı açık, gözleri havada kaldı
 Uçaklar, belirli bir yönde gidiyorlar ve gittikçe küçüldüklerine göre bizim bulunduğumuz noktanın öbür yakasına geçtikleri tahmin edilebilir
 Bu yön hep kuzey–doğuyu gösteriyor
 Uçaklar uzaklaştıkça yükseliyorlar
 Artık seslerini işitmiyoruz
 Neredeyse gözle görülmeyecek kadar uzaklaşıyorlar
 Şimdiden birer siyah nokta halini aldılar
 Küçük çoban: – Bu sefer, kağıt atmadılar, dedi
 Bunu söylemesiyle, havada bir avuç kıvılcımın sönüp parladığı, parlayıp söndüğü görüldü ve bunu bir acayip çıtırtı izledi
 İki dakika sonra bir kıvılcım yağmuru daha, gene o çatırtılar
 Hasan elleri bögründe, başı yukarıda: – Vıyy, ateş attılar, be
 dedi
 Çocuğu bu manzara eğlendiriyor gibi
 Çünkü, yüzünde ne bir korku, ne bir kuşku belirtisi vardı
 Ağzı hayretten açılmış ve gözleri meraktan parıl parıl parıldıyor
 Sanki, hiç görmediği bir oyunu seyrediyor
 Ben, uçakların ateş ettikleri noktanın bizim karargahımız olacağını kolaylıkla tahmin ediyorum ve neredeyse mukabele görecekleri anı bekliyorum
 Fakat, uçaklar, bombalarını tükettikten sonra bir yarım daire çizip geriye döndüler
 Ondan sonra, arkalarından birkaç ateş edildiğini sezdim
 Hasan, gittikçe daha ziyade eğleniyor
 Açık ağzının içinde vıyy, vıyylar sıklaşıyor
 Ben, ona boş yere tafsilat vermeye uğraşıyorum
 Çocuk, beni dinlemiyor bile
 Kimbilir, bu gerçekten daha gerçek olaya kendi kafasınca nasıl bir masal uydurmaktadır
 111 O günü izleyen günlerde, top sesleri ve uçak hareketleri sıklaştıkça sıklaştı
 Köylüler, bir parça korkmaya başladılar
 Fakat, ben, onlara: Haydi gidelim dedikçe hiçbiri aldırmıyor
 Birisi, bana: – Sen ne duruyorsun
 dedi
 Sahi, ben ne duruyorum
 Bunu, kendi kendime izahtan acizim
 Elim ayağım kımıldamaktadır
 Fakat, bunları kımıldatan irademe bir taraftan felç gelmiş gibi
 Bir şeye karar veremiyorum
 Bütün basiretim bağlanmış
 İnsan, bazı, rüyalarda böyle olur
 Bağırmak ister, sesi çıkmaz; koşmak ister, koşamaz
 Bekir Çavuş, bir gün bana: – Yahu, dedi
 Bu köylüleri korkutmaya gelmez
 Zaten hepsinin gözü yılmış
 Yüreklerine büsbütün telaş düşerse, her biri bir yana kaçar
 Şimdi, tam iş zamanıdır
 Sonra pişmanlık olur
 Gerçi, yılın bütün ürünü, küçük yığınlar halinde toprağın üstüne yığılmış duruyor
 Bunları bırakıp nasıl gitmeli
 Yılın bütün ürünü
 ve bu, köylü için, tek hayat meselesidir
 Onca yeryüzünde bundan üstün, bundan önemli bir olay olamaz
 Bekir Çavuş'a diyorum ki: – Hakkın var
 Artık bundan sonra ağzımı açıp bir kelime söylemeyeceğim
 Bunu derken, içimde itaatli bir çocuk yüreği taşıdığımı hissediyorum
 Artık, kendi üzerimdeki ve başkaları üstündeki otoritemi tamamıyla kaybetmiş sayılırım
 Bir köylü bana itiraz edebiliyor
 Bana nasihat veriyor ve ben bunun önünde başımı eğiyorum
 Hakkın var diyorum
 Çünkü şu dakikada, benim bildiğim şeyler artık hiçbir işe yaramıyor
 Umutlarım boşa çıkmıştır
 Tahminlerimde yanılmışımdır
 Benim mantığım onların içgüdüsü, onların sağduyusu yanında iflas etmiştir
 Hepsine ayrı bir saygı ve boyun eğme ile bakıyorum
 Salih Ağa, mahut tebessümüyle bana zekanın ta kendisi gibi geliyor ve çıplak ayaklarına bakarken, onları erişemeyeceğim kadar yüksek bir gerçeğin belirtisi sanıyorum
 Ve hiçbir şeye önem vermeyip hiç kimseyle konuşmayarak damın üstüne tarladaki samanları taşıyıp yığmakla meşgul Zeynep Kadın, bana insan enerjisinin hayrete değer bir timsali gibi geliyor
 Asık ve çatık suratına bakmaya cesaret edemiyorum
 Kendimi, onun karşısında lüzumundan fazla hareketli ve telaşlı buluyorum
 Yanağıma bir tokat vurup: Hele sen, bir kenarda sesini kes de otur
 deyiverecek sanıyorum
 Kendi elimle baktığım Süleyman, artık öbür dünyaya mensup olanların heybetini taşıyor
 Bu alemin işlerine artık metelik vermiyor
 Hatta arasıra, Cennet'e dair, kalbini yokladığım zaman onu taş kesilmiş hissediyorum
 Cennet ismini söylediğim vakit artık eskisi gibi sırıtmıyor; eskisi gibi gözleri daha ziyade parlamıyor
 Sözümü anlamayan bir adam kayıtsızlığıyla yüzüme bakıyor
 Belki Memiş burada bulunsaydı onunla anlaşmak kabil olacaktı: Fakat Memiş köyden kaybolalı iki ay geçti
 Nereye gitti
 Hiç kimse bilmiyor
 Etrafı saran bütün uğursuzluklar, hep onun kayboluşuna atfediliyor
 Bir zamanlar bütün olayların nedeni benim gelişimdi
 Şimdi, onun gidişi benim gelişimi unutturdu
 Bekir Çavuş'a: Hakkın var; bundan sonra ağzımı açıp bir kelime söylemeyeceğim dedim ama, dayanılmaz bir konuşma ihtiyacı yüreğimi dağlıyor
 Taşla, toprakla konuşmak istiyorum
 112 Lakin bu taşlarla toprakların, Zeynep Kadın'ın asık ve çatık suratından farkı ne
 Onlar da, bu köyün insanları gibi beni istiyorlar mı
 Sert ve yalçın tabiat; söylemiştim ki, sen bir üvey ananın kucağı gibisin
 Bu gerçeği, şimdi her zamandan daha fazla hissediyorum
 Ne altında geçici bir huzur bulunabilecek bir gölge, ne kıyısında serinlenecek bir suyun var
 Katı yürekli toprak
 Bir gün cesedim bir daha kalkmamak üzere üstüne düştüğü vakit, kim bilir, beni bağrına ne vahşi bir huşunetle bastıracaksın
 113 Dün, uzaktan uzağa top sesleri duyuluyor ve arasıra gökyüzünün uzak bir noktasından birkaç uçağın geçtiği görülüyordu
 Şimdi artık, barut kokusu bütün havayı sardı
 Kulaklarımız motor seslerini, eşek anırmalarından, köpek havlamalarından daha sık işitir oldu
 Uçakların gelişi geçişi, köylüleri eğlendiriyor
 Hepsi sırtlarını duvara dayayıp, ağızları bir karış açık seyrediyorlar ve bir: Vıyy vıyy vıyy, anacığım
dır gidiyor
 Görüyon mu, bu daha büyük
 Yok, yok, o daha büyük
 Bu öndeki hızlı uçuyor
 Öbürü daha ağır geliyor
 derken bazısı baş aşağı inecek gibi olunca, gene hepsi bir ağızdan: Aman aman, düşüyor
 diye bağırışıyorlar
 Sanki, düşecek olan babalarının oğluymuş gibi
 Öyle bir kızıyorum, öyle bir kızıyorum ki, yerimde duramıyorum
 Adamakıllı bir silahım olsa köyün ortasında durup bu sırnaşık, bu palavracıpervanelere doğru çekeceğim; fakat benim, bir çifteyle bir brovning tabancasından başka silahım yok
 Bir gün, Bekir Çavuş'a verdigim söze rağmen, kendimi tutamadım: – Ayıptır
 Düşman böyle seyredilmez, dedim
 Kümenin içinden bir ses: – Nolacak, bize dokunmuyor ki, dedi
 Bunun üzerine, keyifleri bozulmuş insanlar gibi homurdanarak dağıldılar
 İçlerinden yalnız Salih Ağa pabuçlarını sürükleyerek benden yana geldi
 Sırıtarak ve biraz da hışmımdan korkarak: – Sen öyle diyon emme, bunların bize faydası oldu
 Görmüyon mu, hiçbir yanda kargalardan iz kalmadı
 Harman yerinde, tahılı hep yirlerdi
 Başımı çevirip yüzüne sert sert bakınca dondu kaldı
 Benden dayak yediği gündeki gibi solumağa başladı
 Yanından uzaklaştım, gittim
 Bir gün, uçaklar, gene aşağıya kağıt atmaya başladılar
 Sanki havadan kudret helvası yağıyormuş gibi kapışan kapışana
 Alan, bir süre kağıdı okumağa çalışıyor, sonra beceremeyip katlıyor, katlıyor ve bir muska gibi kuşağının içine yerleştiriyor
 Bazısı gidip imamı buluyor: – Okuyuversene, bakalım ne diyor
 İmam hecelemeğe başlıyor: Muhterem Anadolu ahalisi, Kemal çeteleri mahvolmuştur
 Adım adım bütün şehirleri, kasabaları zaptettik
 Şimdi Ankara üzerine yürüyoruz
 Sakın bize karşı düşmanca harekete kalkışmayınız
 Biz sizi, Halife tarafından kurtarmağa geliyoruz
 – Ne diyor
 Ne diyor
 Biz sizi Halife tarafından kurtarmağa geliyoruz
 114 Ne Halifeyi, ne de Peygamberi bildikleri var
 Fakat, kurtarmağa geliyoruz sözü, bilmeksizin pek hoşlarına gidiyor
 Kurtarmak
 Sizi, kim kurtarabilir
 Sizi gökten melekler inse kurtaramaz
 Çünkü, sizi evvela sizden, kendinizden kurtarmak lazımdır
 İçimden böyle homurdanarak kağıdı imamın elinden çekiyorum
 Yere atıp çizmemin ökçesiyle çiğniyorum
 Hepsi hayretle bana bakıyorlar
 Deli mi oluyordum
 Nöbetim mi var
 Her halde kendimde bir acayip muvazenesizliğin şahidiyim
 Kah Bekir Çavuş'un tembihine boyun eğecek kadar çaresizliğe düşüş, kah imamın elinden okuduğu kağıdı kapıp yırtacak kadar celadet gösteriş, her halde, normal bir haleti ruhiye alameti değildir
 Zaten, bu olaylar içinde normal olmak bir çeşit anormallik sayılmaz mı
 Her devrin kendine mahsus ölçüleri vardır
 Bir savaş zamanında barışta olduğu gibi yaşamak, bir inkılap devrinde statik devirlerin kalıpları içinde sıkışıp kalmak bir gaflet, bir avarelik, bir sapıklık değil de nedir
 Böylece kafamın içinde birbirine zıt düşünceler, birbirini cerheder hükümler kaynaşıp duruyor
 Ömrümün son demlerinin yaklaştığını hissettiğim şu günlerde, boş yere kendi kendimi tayin ve tesbite çalışıyorum
 Fakat, bir türlü muvaffak olamıyorum
 Kendi benliğim, kendi ellerim arasında bir duman gibi uçup gidiyor
 Çevremi tesbite çalışıyorum
 Gene aynı boş emek
 Çevrem bana karşı ne kadar sağırsa o kadar da dilsizdir
 Hele şu son günlerde öyle kapanmış, öyle örtülmüş ki, ne tarafından bakacağımı, ne taraftan dinleyeceğimi bilemiyorum
 Sanki zaptetmek isteyen düşman benim, teslim olmayan kale burasıdır
 Bu küçük halk kümesinin dili olsa, bana; Evet düşman sensin
 diyecektir
 Zaten gözleri bunu söylemiyor mu
 Tavırları, hareketleri bunu söylemiyor mu
 Onlar nazarında, ben yalıtız sevimsiz bir misafir, bir şımarık sığıntı değil, aynı zamanda uğursuzun biriyim
 Nerede ise bütün bu olan işlerden beni sorumlu tutacaktır
 Zira, bana karşı, öfke ve husumetlerini o derece artmış görüyorum
 Bir gün, Bekir Çavuş fena bakarak söyledi: – Düşman, tee İzmir'de idi, sağdan sataştılar, soldan sataştılar
 Herife rahat vermediler
 Buralara kadar gelmesine sebep oldular
 Ne diyeyim bilmem ki, Allah sebep olanları
 Elimin tersiyle suratına bir tokat aşketmek istedim
 Fakat, kendimi tuttum
 Ve ona son defa olarak, vatanın bütünlüğü hakkında bir fikir vermeye çalıştım: – Bir Türk için İzmir ne ise Sivas da odur
 Diyarbakır ne ise Samsun da odur
 İzmir zaptolundu mu, bütün Anadolu'nun ilmiği düşmanın elinde demektir
 Orası kurtulmayınca burası kurtulamaz
 Bekir Çavuş sözümü kesti: – Haydi be, sen de
 Bu lafları sen başkasına anlat
 Kendimi tutamadım: – Bekir Çavuş aklını başına al, yoksa kafana bir şey indiririm, dedim
 115 Derhal, benim subaylığım ve kendi çavuşluğu hatırına gelmiş olacak, hemen toplandı: – Kusura bakma, biz köylüyüz
 Böyle şeylere aklımız ermez, dedi ve yanımdan kalkıp gitmek istedi
 Kolundan tutup oturttum: – Sen yalnız köylü değilsin
 Sen askerlik etmiş adamsın: Sana bu sözler yakışmaz
 Ayıptır, ayıptır
 Asker
 Fakat, Bekir Çavuş bir bozgun ordusunun askeridir
 Kimbilir kaç dayakta kötürümleşmiş maneviyatını ayağa kaldırıp durdurmak ne mümkün
 Hele, düşmanın şu karşı tepeleri tuttuğu bir sırada ona dasitani bir heyecan vermeye çalışmak kadar abes ve mevsimsiz bir şey tasavvur olunamaz
 Bekir Çavuş: – Biliyorum beyim sen de onlardansın emme
 – Onlar kim
 – Aha, Kemal Paşa'dan yana olanlar
 – İnsan Türk olur da, nasıl Kemal Paşa'dan yana olmaz
 – Biz Türk değiliz ki, beyim
 – Ya nesiniz
 – Biz İslamız, elhamdülillah
 O senin dediklerin Haymana'da yaşarlar
 Bekir Çavuş'la artık daha ziyade konuşmağa mecalim yok
 Asılmış bir adam gibi başım göğsüme düşüyor
 Bunalıp kalıyorum
 Eğer, bize zafer nasip olsa bile kurtaracağımız şey, yalnız bu ıssız toprakla, bu yalçın tepelerdir
 Millet nerede
 O henüz ortada yoktur ve onu bu Bekir Çavuşlar, bu Salih Ağalar, bu Zeynep Kadınlar, bu İsmailler, bu Süleymanlarla yeni baştan yapmak gerekecektir
 Ben Kemal Paşa'dan yana olmam da, kimden yana olurum
 Çünkü, O, yarın bu dev işini başaracak olan serdengeçti gönüllülerin başıdır
 Top seslerinin yirmi beş, otuz kiloretreden geldiği anda bile zafere inanıyorum
 Lakin onu takip edecek olan ikinci cidal devresinin sonu, bana efsanelerde okuduğum hayaller gibi uzak ve dumanlı görünüyor
 Bekir Çavuş tekrar benden özür diledi: – Kusura bakma
 Benim aklım, şimdi hep o dolaşan tevatüre takılıp kaldı
 İstiyor ki, ben bu tevatür nedir diye sorayım
 Fakat, sesimi çıkarmayınca o devam etti: – Şu Salih Ağa'nın oğlu yok mu
 Bizim kızı berbat etmiş, dedi
 Şimdi: Al
 diyorum
 Almam, diyor
 Yok sağ kalçasında bir ur çıkmış
 Yok bütün vücudu sızlarmış
 Hepsi yalan
 Hasta olan adam bu işi yapar mı
 Ben ki, bu facianın ilk şahidiyim; kendimi tutamadım: 116 – Kızın ne diyor
 diye sordum
 – Ne desin
 Ben seni alırım diye kandırmış
 Kaç zamandır helallısı gibi kullanıp dururmuş
 Biz de neden sonra haber aldık
 – Sakın kız gebe mi
 – Yok olamaz
 Daha on iki yaşında
 Bir sabah, –o sabahı hiç unutmayacağım
– penceremin altında bir ses
 İnce, keskin bir çocuk sesi: – Geliyorlar
 Geliyorlar
 Yataktan fırlayıp sese koşuyorum: – Kim geliyor Hasan
 Küçük çoban soluk soluğadır
 Benzi ya heyecandan, ya koşmaktan sapsarı kesilmiş: – Aha onlar
 Senin dediklerin
 Te, karşıki belin üstünden yürüyüp geliyorlar
 Bir süre aklımı toparlayamadım
 Çocuğun yüzüne bön bön bakakaldım
 Küçük çoban: – Ben davarı yamaçta yalnız bıraktım
 Daha fazla duramam; dedi ve koşarak döndü gitti
 Odamın içinde bir yangın esnasında ne yapacağını şaşırmış bir adam gibi dolaşıyorum
 Kah çizmelerimi, kah yelerimi arıyorum
 Bir taraftan pijamamın düğmelerini, mütemadiyen çözüp ilikliyorum
 Nihayet, Emeti Kadın'ı imdada çağırmağa mecbur oldum
 – Emeti Kadın
 Emeti Kadın
 Ses, seda yok
 Dışarıya fırladım
 Sofa, mutfak, damın üstü, ahır
 Yok, yok
 Kümese bakıyorum yok
 Bu saata kadar Emeti Kadın gelmemiş olsun
 Kabil değil
 Ayağımda terlikler, pijamamla, ta evine kadar koşuyorum
 Tak tak kapı
 Gene kimse yok
 Köyde, sanki hiç kimse uyanmamış gibidir
 Ne bir çocuk
 Ne bir hayvan
 Yalnız benim tuhaf bir kıyafetle, oradan buraya seğirttiğimi gören köpekler havlıyor
 Ben artık geriye dönemiyorum
 Şaşkın şaşkın hemen bütün evlerin kapısını bir defa çalıyorum
 Her ev mezar gibi
 Meydanlığa kadar gittim
 Öyle bir tenhalık ki, insana dehşet veriyor
 Bu meydancıktan, küçük çobanın söylediği yol görünüyor
 Bir de ne bakayım
 Düşman askerleri, tozu dumana katarak yürüyorlar
 Ters yüzü koşarak eve dönüyorum
 Bir taraftan giyinmeye çalışıyorum, bir taraftan köylüleri düşünüyorum
 Hepsi evlerine mi saklandılar
 Yoksa kaçıp gittiler mi
 Düşmanın gelişi beni hemen hiç meşgul etmiyor
 Zihnim durmadan, bu iki suale cevap vermeye çalışıyor
 Mutlaka benden gizli söz birliği edip kaçmış olacaklar
 Beni düşman önünde tek başıma bırakarak
 Bu kadar hıyanete, bu kadar namertliğe ihtimal veremiyorum
 117 Nereye gidebilirler
 Daha dün gece hepsi burada idi
 Küçük Hasan'dan önce düşmanın geleceğinden haberleri olacak değildi ya
 Yok, yok
 Hiçbir yere kaçmış olamazlar
 Hepsi evlerinde kapanmış, sinsi oturuyorlardır
 Düşmanın hemen köye girmek üzere olduğunu hissediyorum
 Havada, bir ağır topçu taburunun araba ve demir şakırtıları dalgalanıyor
 İnsiyaki bir hareketle gidip kapımı kilitliyorum
 Pencerelerimi kapıyorum
 Niçin
 Şu anda, bunu kendi kendime izahtan acizim
 Hani, düşman önüne asker elbiselerimi giyerek ve kılıcımı takarak çıkacaktım
 Adam sen de
 Mademki, tek başınayım
 Bütün tehlikeler, nasıl olsa karşılarında, yalnız beni bulamayacak mı
 Zulüm ve itisafı üzerime zorla kışkırtmaya ne lüzum var
 Fakat bu korunma tedbirleri
 İşte ben de anlayamadım
 Kapının kilidini açıyorum
 Pencerelerimi açıyorum
 Nal, araba ve demir şakırtıları yaklaşıyor ve tozla karışık bir pas ve deri kokusu burnuma kadar geldi
 O ne
 Köyün havası bir acayip gürültüyle doldu
 Demir, nal ve araba şakırtılarına birtakım insan sesleri de karışmağa başladı
 Tıpkı, kabuslarımda işittiğim sesler: – Vire, İstaso, Vire, Palikari
 vesaire gibi sesler
 Bu koyu Türk köyünde, Anadolu'nun bu hiç açılmamış kuytu, ıssız köşesinde, birdenbire bu Pire limanı şamataları
 Bir tek kelime Türkçe işitilmiyor
 Bütün vücudumu soğuk bir ter kapladı
 Kulaklarım uğulduyor
 Bacaklarımda kalkmağa hiç mecal yok
 Sanki bir keskin kılıçla belimin ortasından ayrılmış gibiyim
 Artık gelip beni bir kuru ağaç kütüğü gibi yaksalar
 Derken bir Türkçe ses: – Bu köyde kimse yok mu, be yahu
 Fakat, bu öyle bir Türkçe ki, bana Galata'yı hatırlatıyor
 Doğrudan doğruya Rum şivesiyle söylenmiş bir Türkçe diyemem
 Bu bağıran belki bir Ermeni, belki bir Yahudidir
 Türkçenin böyle söylenmesinde, böyle büzülüp didiklenmesinde ne hazin bir şey var
 Sanki, haşin ve patavatsız bir el vücudumuzu hırpalıyor; vücudumuzun en hassas, en nazik yerlerine kadar sokulup oraya tırnaklarını geçiriyor zannedilir
 – Hey bir adam yok mu, be
 Ve evlerin kapıları güm güm vurulmağa başlıyor
 Köylülerde gene çıt yok
 Düşman askerleri bilseler ki, ben de onlar kadar meraktayım
 Ayak sesleri benim civarıma yaklaşıyor
 İşte, tam pencerenin önünde durdular, konuşuyorlar
 Başımı pencereden yana çevirince birisinin içeriye baktığını gördüm
 Burma bıyıklı, tıraşı uzamış esmer bir delikanlı kafası
 Bir müddet göz göze geldik
 Sonra onun gözleri hayretle odanın içini dolaştı ve kafa aşağıya doğru çekildi
 Bunun üstünden birkaç dakika geçti mi geçmedi mi, bilmiyorum, ayak seslerini bizim evin içinde duydum
 Odamın kapısı açıldı
 Demin kendisiyle göz göze geldiğimiz genç kapıdan girdi, bana doğru yürüdü ve biraz evvel işittiğim Türkçe ile: 118 – Bu ne be, meydanda kimseler yok
 Sen bu köyden değil misin
 Başımla; hayır
 dedim
 – Pekala, nerede, ötekiler nerede, bilmiyor musun
 Başımla; hayır
 dedim
 Bu sırada odama silahları tetikte birkaç asker daha girdi
 Benimle konuşan onlara dönüp Rumca bir şeyler söyledi
 Hepsi birden merak ve tecessüsle bana bakıyorlar
 Hepsinin gözü mihaniki bir surette kolsuz tarafımdan yüzüme, yüzümden bana: – Senin dilin yok mu
 Niçin söylemezsin
 dedi
 – Söylerim ama keyfim istediği vakit
 Sinirli bir tavırla yanındakilere dönüp hakkımda acı bir istihzada bulunduğunu sezdim
 Tepem attı
 Ayağa kalkıp dedim ki: – Benden izin almadan ta yatak odama kadar ne hakla girdiniz
 Ve beni, ne sıfatla sorguya çekiyorsunuz
 Benimle konuşan adam arkadaşlarına yan gözle bakarak: Ben size demedim mi
 Delinin biri der gibi bir işaret yaptı
 – Deli veya akıllı olayım şimdi buradan çıkacaksınız, diye bağırdım
 Esmer delikanlı, benimle artık bir meczupla konuşur gibi konuşmağa başladı: – Pekala çıkarız, çıkarız ama söyle bize köylüler nerede
 Cevap vermeksizin ayakta dimdik durduğumu görünce sabırsızlandı ve askerlerden bir tanesine süngü taktırıp kapımda bıraktıktan sonra öbürleriyle birlikte çıkıp gitti
 Onlar çekilip gidince ben hiç olmazsa odamın kapısını kapatmak istedim
 Fakat süngülü asker buna mani oldu
 Yerime gelip oturdum ve kendime bir poz vermek için elime bir kitap aldım
 Dışarıda gelip gitmeler, bağrışmalar, çağrışmalar artıyor
 Birkaç defa da kapı kırılmasına benzer patırtılar duydum
 İşte, bütün bunlara bizim köylülerin sesleri de karışmağa başladı
 Demek ki, korunmak için yalnız evlerine kapanmakla yetinmişler
 Zavallı masum halk
 Düşmanı bu kadar basiretsiz mi sandın
 İki üç günden beri, bizim köy bir düşman kıtasının işgali altındadır
 Gerçi, bütün erat köyün içinde oturmuyor
 Fakat subay ve komutan nevinden amirlerin her biri, bir ev zaptetti
 Subay ve komutan diyorum
 Fakat bir tanesi müstesna, ne yüzlerini gördüm, ne rütbelerinin ne olduğunu biliyorum
 Olandan bitenden bizim Emeti Kadın vasıtasıyla haber alıyorum
 Hemen odamdan hiç çıktığım yok
 Emeti Kadın'a: 119 – İlk gün nerede idiniz
 dedim
 – Bizim oğlan koşarak gelip haber verince, hepimiz caminin önünde toplandık
 Salih Ağa, Bekir Çavuş: Kızlar, kadınlar, çoluk çocuk neleri var, neleri yoksa beraber alsınlar
 Köyden çıkıp derenin içinde saklansınlar
 Geri kalanlarımız da evlerimizde kapanıp sesimizi keselim
 Bakalım, belki askerler, ortalıkta kimse görmeyince savuşup giderler dediler
 Biz de öyle yaptık
 Emme çok geçmedi, haber geldi
 Düşmanın bir zararı yokmuş
 Dönsünler diye şimdilik kimseye dokunmuyorlar
 Yalnız et isterler, ekmek isterler, arpa, şeker isterler, parasını vereceklermiş
 Baksana şuna; benden süt aldılar, yumurta aldılar, yerine şu kağıdı verdiler
 Muska biçiminde bükülmüş küçük kağıtlar çıkardı
 Bana uzattı: – Hele bir bakıver
 Ne yazıyor
 Baktım, Rumca kurşun kalemiyle yazılmış birtakım satırlar
 – Anlamadım
 Rumca yazıyor
 Fakat, beş para etmez, dedim
 Emeti Kadın bir yutkundu: – Ne diyon
 Ben, şimdi ne ideyim
 – Vermemeli idin; Emeti Kadın
 – Vermeme olur mu
 Ta evin içine kadar girerler
 Kümesin yanından ayrılmazlar
 Bazısı tavuk kalkar kalkmaz, yumurtayı sıcak sıcak kapıp giderler
 Arkasından yetişemem
 İlk geldikleri gün, silah arayacağız diye benim oturduğum evin altını üstüne getirdiler
 Silahları bulduktan sonra da gene aramakta devam ettiler
 İki üç defa paramın bulunduğu çekmeceyi açıp kapadılar
 Süngü ucuyla yatak, minder gibi ne kadar pamuklu eşya varsa, delik deşik ettiler
 Kitaplarımı, kağıtlarımı darmadağınık odanın ortasına yığdılar
 Ben, ayakta sırtımı duvara dayayarak, aldırış etmeden seyrediyordum
 İçlerinden biri, yazmakta olduğum, şu defteri iki üç defa eline alıp baktı, yapraklarını çevirip okumağa çalıştı
 Tekrar masanın üstüne attı
 Bir başkası Fransızca kitapların adlarını küçük cep defterine not ediyordu
 Nihayet her şey olup bittikten sonra beni kumandanın yanına götürmek istediler
 – Niçin gidecek mişim
 Gitmem
 – Gideceksin
 Yoksa seni zorla götürürüz
 Düşündüm
 Beyhude inat
 Önlerine düşüp yürüdüm
 Sabahleyin beni ziyarete gelen ve Türkçe konuşan çavuş yanımda yürüyor: – Sen bir subaysın
 Bu köyden değilsin
 Buraya neden geldin
 Burada ne işin var
 Şimdi kumandana onu anlatacaksın diyor
 Ben, başı açık, ceketsiz, gömleğimin sağ yeni, bir büyük düğüm halinde sallanarak gidiyorum
 120 Yürüyorum
 Sokak aralarında tek tük rastgeldiğim bildik yüzler, beni görünce çevriliyorlar
 Atlar, top katırları, mandalar o kadar çok, o kadar çok ki, aralarından geçmek için her birinin kıçından, kafasından itmek gerekiyor
 Kumandan, kahveyi derhal bir karargah haline sokmuş, çardağın altında, bir büyük masanın başında oturuyor
 Suratı asık ve zorla heybetli görünmeğe çalışan bir yüzbaşı
 Çavuş beni gösterip bir şeyler söyleyince başını kaldırıp dikkatle yüzüme baktı ve Fransızca: – Siz bir subaymışsınız, öyle mi
 dedi
 – Evet
 – Lütfen şu iskemleyi alın
 Oturun ve soracağım şeylere birer birer cevap verin
 Bütün sorgu ve cevaplardan sonra, düşman kumandanının anlamadığı şey, benim kendi arzu ve irademle İstanbul'u bırakarak, bu köye yerleşmemdir
 Bu hususta kendisine ne kadar psikolojik sebepler gösterdim, hatta ne kadar samimi itirafta bulundumsa, hiçbiri kar etmedi
 Yüzüme şüphe ile bakmaktan vazgeçmedi
 Onun nazarında halledilmez bir mesele oldum
 Nihayet, işin içinden sıyrılmak için: – Gidin, evinizde oturun; fakat hiçbir yere çıkmayacaksınız
 Hiç kimse ile temas etmeyeceksiniz
 Şimdilik bu kadar
 dedi
 Odama döndükten sonra, tekrar eşyalarımı düzeltmeğe lüzum görmedim
 O kargaşalığın ortasında bir ıslanmış fare gibi yaşamağa başladım
 Sokak kapısının önünde, bir süngülü er duruyor
 Bu defterin bitmesine, kimbilir kaç gün kaldı
 Düşman gözü beni, artık yatağımın içinde bile rahat bırakmıyor
 Pencereden, kapıdan her vakit, her saat teftiş ve nezaret altındayım
 Bu sıkı göz hapsi içinde, defterimi ancak gece yarıları el ayak çekildikten ve belki de nöbetçi er uykuya daldıktan sonra yatağıma sokulup yazabiliyorum
 İhtiyaten lambamı da söndürüyorum
 Ve İtalyan şairi d'Anunzio'nun (Nocturno) yu yazdığı gibi bütün bu yazıları el yordamıyla karanlıkta karalıyorum
 Okuyabilene ne mutlu
 Oysa ben, bundan sonrası mutlaka okunsun istiyorum
 Çünkü Anadolu savaşı, bağımsızlık mücadelesi denilen büyük facianın, büyük destanının tarihe intikal etmeyecek olan tarafları yalnız bu defterde yazılıdır
 Eğer, bir hıyanet eli, bir silgi lastiği alıp kurşun kalemiyle çizilmiş bu eğri büğrü satırlar üstünden geçecek olursa gelecek kuşaklar kendi memleketlerine ait birçok acı gerçeklere ermek vasıtasından mahrum kalacaktır
 Artık, bu benim hikayem olmaktan çıkmıştır
 Burada, kendime ait olan kısımları bile ben, artık bir başkasının macerası gibi anlatıyorum
 Farzediniz ki, ben, Ahmet Celal denilen bir subayın, bir malul gazinin hortlağıyım ve her gece el ayak çekildikten sonra onun boş kalan yatağına girip olanı biteni hikaye ediyorum
 Zavallı Ahmet Celal öldü ve onu, mezarında zebaniler bekliyor
 Onun için kabir azabı başladı mı, başlamadı mı, bilmiyorum
 İsterseniz, zebaniler bekliyor lakırdısını o azabın bir başlangıcı olarak telakki ediniz
 Zira, o yeryüzünde iken de arafta gibi yaşadı
 Hangi cinsten Tarınya kulluk ettiğini bilmedi
 Bir yabancı imparatorluk namına yıllarca döğüşüp kanını 121 döktü
 Yıllarca, meçhul bir vatanın, bir ideal yurdun hasretiyle yanıp tutuştu
 Elle tutulmaz, gözle görülmez bir sevginin peşinden yıllarca koştu
 Onun yoluna ağladı, güldü, söyledi ve öbür dünyaya göçeceği gün bildi ki, meğer hepsi yalanmış
 Ah, işte ona her şeyden daha acı gelen bu oldu
 Bütün bir ömrün boş yere akıp gittiğini öğrenmek, bütün bir gençliğin boş emeller, boş hayaller, sakat işler peşinde heder olduğunu görmek; giderayak, birdenbire gerçeklerin en iğrenci, en korkuncu ile karşı karşıya gelmek
 İşte, kabir azabından önce, Ahmet Celal bu ateşlerden geçti
 Bu zebanilerle düşüp kalktı
 Ona asıl bunun için acıyınız
 Düşman kıtası, köyü sömürmeye devam ediyor
 Meğer bu kara kuru köyün ne kadar çok adamı ne çok zaman besleyecek özü varmış
 Emeti Kadın'ın yumurtaları bitip tükenmek bilmiyor
 İşittiğime göre, düşman hayvanları, Salih Ağa'nın saman ve arpalarını yiye yiye hala bitirememişler
 Bizim Bekir Çavuşlar, Zeynep Kadınlar, ya şu ya bu karargah mutfağına bulgur, fasulya, nohut taşıyıp dururlarmış
 Sığırtmaç Hasan'ın sürüsünden, her gün bir iki baş eksiliyormuş
 Subaylar, askerler ne alırlarsa hep parasını vereceğiz derlermiş
 Emeti Kadın'ın koynu Rumca yazılı kağıtlarla dolu ve kağıtlar çoğaldıkça kadının para almak umudu azalıyor
 Bir gün yavaşça: – Şu halde, niye saklıyorsun
 dedim
 – Ey, herkes saklar
 Ben de saklarım; dedi
 Belki sonunda bir şey çıkar
 – Yok canım, nafile, bu kağıtları boş yere taşıyorsun
 At onları, yırt at, dedim
 Emeti Kadın, ağlar gibi suratını buruşturarak: – Amanın, sonra bir tühmet olur
 Beni döverler, dedi
 Sesimi daha ziyade yavaşlatarak: – Döverler mi
 Başkalarını dövdükleri var mı
 – Çok, ay oğul
 Çok, istediklerini vermedin mi, hemen el kaldırırlar
 Sesimi artık bir fısıltı gibi hafifleterek: – Irza, namusa da dokunuyorlar mı, Emeti Kadın
 Şimdilik pek o kadar değil
 Bazı karılara sarkıntılık ederler emme, ben görmedim
 Bizim Zeynep Kadın'dan işittim
 Sesim boğazımda bir nefes, bir üfürük haline girdi: – O nereden biliyor, o nereden
 diye sordum
 – Aha, kaç defa gelinlerine, kızlarına sataşmışlar
 Suya, çamaşıra çıkamaz olmuşlar
 Artık Emine için ayrı bilgi istemeye dilim varmadı
 Zaten bizim yavaş sesle konuşmamız pencereden içeriyi gözetleyen nöbetçinin dikkatini çekmeğe başladı
 Sanki dudaklarımın kımıldamasından bir mana çıkarmağa çalışırmış gibi dik dik yüzüme bakıyor
 122 Bu sabah
 hala inanamıyorum
 Ne gözlerime, ne kulaklarıma, hala inanamıyorum
 Bu sabah, bir de baktım ki, düşman askerlerinden eser kalmamış
 Kalkıp gitmişler
 Nereye
 Nasıl
 Ortada Salih Ağa ile İmam yok
 Kumandan sabahleyin erkenden köylüleri toplamış: Bize yol göstermek için iki adam verin
 Biz şöyle ileriye doğru varıp döneceğiz
 Size verdiğimiz hesap pusulalarını da iyi saklayın
 Dönüşte öderiz demiş
 Bunun üzerine Salih Ağa ile İmam, hemen öne atılmışlar
 Biz size yol gösteririz demişler
 Emeti Kadın bana bu havadisi verirken başını iki yana sallıyor: – Ne açıkgöz şey, şu Salih Ağa
 Belki yolda arpa, saman parası alırım diye hemen herkesi önledi
 – Nasıl alabilirler
 Mademki, dönüşte veririz demişler
 – Alır o
 Kimbilir herifleri nasıl kandırır, alır o
 Zaten alırsa, böylelikle alır
 Sanki biz onların tekrar döneceklerine inandık mı
 Ay oğul, kim döner, kim verir
 Bu hiç olacak iş mi
 – Ben sana söyledim ama, aklın şimdi başına geldi
 Emeti Kadın düşündü taşındı: – Bundan sonra gelen olursa peşin para isterim
 Başka türlü ne bir damla süt, ne de bir tane yumurta veririm
 – İnşallah, bundan sonra ne gelen, ne isteyen olur
 Bu sözü söylerken, kendim de pek inanmıyordum
 Çünkü, köylülerden aldığım bilgiye göre, düşman kıtası geriye doğru değil, ileriye doğru yol almıştır
 Bu savaşın onuncu günü
 Bu kadar zaman içinde ne olacaksa olması lazımdır
 Böyle bir meydan savaşında bu ileriye yürüyüşlerden ancak savaşın bizim aleyhimize son bulduğu anlamı çıkarılabilir
 Eğer öyleyse, varacakları ve duracakları nokta Ankara olacaktır
 Ankara işgal altında
 Yok canım, bunu tasavvur etmek bile mümkün değildir
 Böyle bir olay tarihi olayın mantığına zıt bir şey olur
 Çünkü, Ankara bir son değil, bir başlangıçtır
 Dünyayı dolaşan telgraf tellerinde Londra, Moskova kelimelerinin yanısıra ses çıkarmaya başlayan bu yeni kelime ötekiler gibi bir şehir değildir
 Bu bir yeni nefese, bu bir yeni ruha sembol olmuştur
 Düşman eski haritalar üstünde Ankara adını taşıyan kerpiçten şehire girebilir
 Onu, bir iki gülle ile tarumar edebilir
 Fakat aynı adı taşıyan ruha nasıl el uzatabilir
 Onu, nasıl zapteder
 O ruh bugün, burada ise, yarın orada esecektir
 Obür gün bir fırtına haline girip kendisine daha yüksek, daha yalçın bir tepe bulacaktır
 Orada gürleyecektir
 Eyvahlar olsun, bu gerçeği şimdiden hissetmeyenlere
 Bunlar kafalarını taştan taşa çarpacaklardır
 Bunlar, sarp yokuşlarda yollarını şaşıracaklardır
 Bu satırları Emeti Kadın'ın düşmanı tekrar beklemesine rağmen yazıyorum
 Bu satırları düşman ordusunun Sakarya'nın öbür yakasında, Ankara'ya yetmiş kilometre yakınlıkta harbettiği bir anda yazıyorum
 Salih Ağa ile İmam, gittiklerinin onuncu günü köye döndüler
 Ben, bütün tiksintime rağmen gidip onlarla görüşmekten kendimi alamadım
 Yenemediğim 123 bir tecessüs beni, bu iki sefilin yanına kadar sürükledi
 Lakin, ne onun, ne ötekinin çenesini bıçak açıyor
 Salih Ağa verdiği arpa ve samanın bedellerini koparamadığına, öbürü de –kim bilir, belki– beş on kuruş bahşiş alamadığına müteessir
 Zira, ağızlarından zorla dökülen birkaç söz çıkarlarına ait
 – Nereye kadar gittiniz
 diyorum
 Bana hiç bilmediğim bir yerin adını söylüyorlar
 Sonra susuyorlar
 – Kıyamet, kıyamet
 Top seslerinden durulmuyor
 – Üç gündür, gece gündüz durmadan savaşırlarmış
 – Düşmanları nasıl buluyorsunuz
 Memnun gibiler miydi
 – A a
 Kara kara düşünürlerdi
 Salih Ağa, İmamın sözünü kesti: – Yok canım
 O Türkçe bilen bana söyledi: Birkaç gün sonra Ankara'dayız
 dedi
 – Birkaç gün sonra Ankara'dalar mı
 Olamaz
 Düz yolda gibi yürüye yürüye gitseler, gene varamazlar, dedim
 Salih Ağa, yüzüme düşmanca diyebileceğim bir hışımla bakarak: – Sen görürsün, dedi
 – Ben ne göreceğim
 Sen göreceğini görmüşsün, işte
 Samanını, arpanı yediler, bitirdiler
 Seni önlerine takıp günlerce yürüttüler
 Eline de beş para vermediler
 Çıplak ayağını o ana kadar görmediğim bir sinirlilikte oynatmağa başladı
 – Helal olsun be
 Helal olsun
 Daha bir diyeceğin var mı
 Salih Ağa, ilk defa olarak bana bu tavırla hitap edebiliyor
 Çünkü, bir zamanlar benim temsil ettiğim nüfuzun bu topraklardan çekildiğini hissediyor
 Ulan, alçak herif
 diye bağırdım
 Şu dakikada güvendiklerin burada olsalar, gene seni ayağımın altına alıp bir yılan gibi ezerim
 Ve üstüne doğru yürüyünce, dimdik önüme dikildi: – Yok, dedi
 O günler geçti
 Otur oturduğun yerde
 Yaradana sığınıp sol kolumun bütün gücüyle kırçıl suratına bir tokat aşkettim
 Sendeleyip yere yuvarlandı
 Fakat, yuvarlanmasıyla kalkması bir oldu ve eline geçirdiği kocaman bir taş parçasını kafama fırlatmak istedi
 Taş omuzumu sıyırıp geçti
 Köylüler etrafımızı almış, seyirci gibi bakıyorlardı
 Derken, Bekir Çavuş geldi, bana yaklaştı: – Haydi beyim, haydi
 Bunlarla uğraşmak sana yakışmaz, dedi
 124 Fakat ben Salih Ağa'yı, pestili çıkıncaya kadar pataklamak hıncı içinde kendimden geçmiş bir halde idim
 Bekir Çavuş'u elimin tersiyle bir kenara itip tekrar saldırdım
 Köylüler onun etrafını sarmış, benim yaklaşmama engel oluyorlardı
 İmam da durmaksızın benim aleyhime bir şeyler mırıldanıyordu
 – Olur mu ya, bu kadar da olur mu ya
 Ben şahidim
 Evvela o çattı; diyordu
 Şimdi, bütün köy halkı karşımda, bir düşmanlık halkası gibidir
 Gürültüyü işiten geliyor
 Çoluk çocuk, karı, kızan, hepsi geliyor
 Bütün tanıdığım yüzleri bir kabus bulutu arkasından görüyorum
 İşte, İsmail, elleri kuşağında haylaz haylaz duruyor
 İşte, muhtar, aç çakal gözleriyle bana bakıyor
 İşte, biraz uzakta Zeynep Kadın'ın küçük kaya parçasını andıran kafası
 İşte, yanında kızlarından biri
 Ve küçük çocuklar, yarı giyimli, yarı çıplak, ayaklarımın dibinde kaynaşıyorlar
 Bir hamlede Salih Ağa'yı koruyan çemberi yarıp, herifle tekrar karşı karşıya geldim
 Ve tıpkı Zeynep Kadın'ın tarla davasında yaptığım gibi yakasından kavrayıp sarstım ve çürük meyva gibi yere silktim
 Fakat bununla kalmadım
 Bütün manasıyla ayağımın altına alıp tekmelemeğe başladım
 Kadınlar bağrışıyor, çocuklar ağlıyor ve erkekler homurdanıyorlardı
 Ve İmamın sesi: – Günah, günah, Allah razı olmaz
 Ve başkalarının sesleri: – Tutuverin belinden
 Tutuverin bacaklarından
 Fakat ben, taşkın ve azgın öfkemin zırhıyla kuşanmıştım
 Hiçbir tarafıma, kimse el uzatamıyor
 Tam o esnada, uzaktan karanlık bir gecede tek bir yıldızın ışığı gibi teselli veren ve okşayan bir dost, bir hemşire bir
 yar bakışı
 Ve kalabalığı yararak bu bakışa doğru yürüdüm
 Emine'de bana karşı, bir şeyin değiştiğini hissettiğim anın bu ilk saniyesidir
 Bu cehennem azabı günlerinde, bu saniyenin değerini ölçemiyorum
 Ateşe atılmış bir adamın yüzüne akıtılan bir damla suyun değeri nedir
 Bir gece yarısı, bir çölde yolunu şaşırıp kalmış adama, uzaktan görünen bir ışığın değeri nedir
 Hasta döşeğinde müthiş sancılarla kıvrandığımız anda elimizi sıkan elin değeri nedir
 Haksız yere darağacına giden bir masum indinde, son saate yetişen adalet hükmünün değeri nedir
 Çarmıhtaki İsa'nın ayağı dibinde ağlayan Magdalanalı Meryem'in gözyaşının değeri nedir
 İşte, Emine ile göz göze gelişimizde onun tarafından bana karşı belirlemege başladığını sezdiğim yeni duyguların her bir belirtisi, benim için bunlardaki paha biçilmez değeri taşımaktadır
 Henüz baş başa kalıp da bir kelime konuşmadık
 Henüz birbirimizin yanında bir dakika durmadık
 Ben onun önünden geçip gidiyorum
 O bana karşıdan bakıyor
 Fakat, her defasında, aramızdaki sessiz anlaşma, sessiz söyleşme, bizi değme uzun, sevdalı konuşmalarından çok birbirimize bağlıyor
 Gözle görülmez ve fakat çelikten daha kuvvetli teller ondan bana, benden ona uzanarak bizi bir ağ gibi içine alıyor
 Bir akşamüstü, alaca karanlıkta, çeşme başında ona yalnız rastgeldim
 Bir gölge sessizliğiyle yanına sokulup dedim ki: – Sana tenhada bir şey söylemek istiyorum
 Nerede
 Ne zaman
 125 Başını eğip önüne baktı
 Fakat bu baş eğip duruşta öyle bir teslimiyet, öyle bir kendini veriş vardı ki, o anda elinden tutup çeksem, onu kolaylıkla evime götürebilirdim
 Daha ziyade sokuldum: – Söyle, söyle
 dedim
 Ve titrek ve hemen ağlamaklı bir sesle, bana cevap verdi: – Aman etme
 Görüverirler
 Bu aman etme, görüverirler yalvarışını Emine'den ilk defa işitmiyorum
 Daha (
) köyü kavaklığında, derenin kenarında henüz el dokunmamış bir körpe geyik gibi sıçrarken de onu, her yakalamak isteyişimde elimden bu yalvarışla kurtulur giderdi
 Fakat, bu sefer işittiğim aynı ses mi
 Aynı sözü, aynı ahenkle mi söylüyor
 Hayır; güfte o eski güfte, lakin, beste tamamıyla değişmiş, bin kat daha derinden, bin kat daha dokunaklı olmuştur
 Kavaklar arasındaki aman etme, görüverirler sözünün anlamı bir çocukluk, bir şuhluk, bir toyluktu
 Şu çeşme başındaki aman etme, görüverirler ise de; Çok zayıfım
 Belki dayanamam, belki kendimi bırakıveririm
 Sonra bir rezalet çıkar endişesi saklıdır ve karşımda eti dile gelmiş bir kadının baş döndürücü musikisi vardır
 Aman etme, görüverirler
 Ben isterim, ben istiyorum
 Fakat, başkalarından korkuyorum
 Böyle bir söz, ancak, müşterek bir sır taşıyanlar arasında söylenebilir
 – Evet, kimseler görmesin
 Kimseler işitmesin
 Ben de öyle istiyorum; dedim
 Omuz başları kalkmış, boynu bükülmüş ve bir eli çoktan dolup taşmaya başlayan testide, öbür eli kuşağında gene hiç yüzüme bakmadan söylüyor: – İsmail, seninle konuştuğumu istemiyor
 Bırak beni kuzum, bırak beni
 Oysa, kendisi bırakıp gitse de olabilir
 Fakat, testi dolduğu halde yerinden kımıldamıyor
 Her şeyden önce, bana bir şeyden veya bir kimseden şikayet etmek diliyor
 Testinin boğazından su, bir hıçkırık sesiyle akıyor
 – Emine, görüyorum ki, halinden hiç memnun değilsin
 Bana varsaydın, seni başım üstünde taşırdım
 Seni böyle çalıştırmazdım
 Bir dediğini iki etmezdim
 Emine şaşkın şaşkın yüzüme baktı
 Sonra birdenbire aklına önemli bir iş gelmişcesine, süratle testiyi kavradı: – Olan oldu, geçen geçti
 Alnımın yazısıymış, dedi
 Ve geniş adımlarla yürüdü gitti
 Ben, bir süre, uzun bir süre arkasından baka kaldım
 Köylüler, sanki, başımızdan geçen afet hafif bir sağanakmışcasına her şeyi unuttular
 Düşman kıtasının gelip geçmesiyle karışır ve dalgalanır gibi olan hava eski durgunluğunu buldu
 Bu hava içinde gene eskisi gibi pislikten pisliğe konup kalkan karasinek sürülerinin vızıltıları işitiliyor
 Arasıra benim eşeğimin yanık naraları sessizliği geniş yarıklara ayırıyor ve bunların içinde küçük çocukların ağlamaları duyuluyor
 126 Bir cehennemin, bir mahşerin hemen arkasında bulunduğumuza dair ortada hiçbir belirti yoktur
 Her yıl, bu mevsimden biraz önce gelmesine alıştığımız öşürcü daha neden görünmedi
 Jandarmalar neye artık hiç asker aramaz oldlar
 Ne var ki, (
) köyü Haymana Ovası'nın ortasında ıssız bir adaya döndü
 Bunu, baştan, topraktan sormak istiyorum
 Çünkü, köylüler bu halin farkında değildirler
 Farkında oldu mu, hepsi bir ağıl yaratıkları gibi baş başa verip, ses çıkarmadan adeta kafaları ve burunlarıyla konuşuyorlar
 Bana, bu yabana, bu düşmana uzaktan yan gözle bakıyorlar
 Hele, Salih Ağa'yı patakladığım günden beri, bana karşı husumetleri o kadar artmıştır ki, her an, beni niçin linç etmediklerine şaşıyorum
 Şimdiye kadar, onlar tarafından herhangi bir tecavüze uğramadımsa, bu silahlı olduğumu bildikleri içindi
 Düşman askerleri, silahlarımı aldıkları günden itibaren, ben, onların gözünde bütün gücümü ve önemimi kaybetmiş bulunuyorum
 Bunu, hepsinin gözlerinde ayrı ayrı okumak mümkündür
 İsmail'in, şu bücür ve çipil İsmail'in bile zaman zaman karşıma geçip öyle bir meydan okur tavırlarla duruşu var ki, beni hayretten hayrete düşürüyor
 Felaket bile bizi birleştiremedi
 Aramızdaki, benimle onlar arasındaki uçurumu belki, daha ziyade derinleştirdi
 Bir Bekir Çavuş, menfaat bağlarıyla bana bağlı kaldı
 Bir Emeti Kadın, alışkanlık yüzünden hala benim hizmetimi görmek lütfunda bulunuyor
 Bir küçük Hasan şuurunun altından gelen bir hisle benim muhabbetime cevap veriyor
 Bu çocuğa o kadar bağlandım ki, bazı günler onunla beraber bulunmak için dağ tepe davarı gütmeye gidiyorum
 Her ikimize yetecek nevaleyle dolu bir asker çantasını sırtıma alıp, belimde koca bir su matarası, elimde bir uzun değnek, sabah erkenden yola çıkarız
 Güneş kuru otlar arasında türlü türlü ışık oyunları yapar
 Onlara baka baka bir sürü hülyalara dalarak yürürüm
 İki yoldaş, saatlerce birbirimize hiçbir söz söylemeden yan yana dolaştığımız olur
 Kah düz yol üstünde gideriz, kah, bir belden ağır ağır geçeriz
 Bazen, bir derenin serinliğinde uzun uzadıya durduğumuz ve çantamızı açıp bir kır eğlentisi yapar gibi nevalemizden yediğimiz olur
 Hasan, yemeğini yedikten sonra çok defa yüzükoyun yere uzanıp uykuya dalar
 O zaman sürüye nezaret etmek sırası bana düşer
 Oturduğum yerden hayvanların kımıldanışlarını, birbirlerinden ayrılıp toplanışlarını, yaklaşıp uzaklaşışlarını seyrederim
 Bir müddet, bütün köylüler gibi, şu uyuyan küçük sığırtmaç gibi ben de, varlığımı çevirmiş olan ateşten çemberi unuturum
 Kaygısız ve engin tabiatın kucağında, ben de, kaygısız ve engin bir şey olurum
 Lloyd George da kimmiş, Poincare de ne oluyormuş
 Çelikten dretnotların, kırk ikilik topların, dumdum kurşunlarının, şarapnel yağmurlarının da ne hükmü varmış
 Bu yalçın enginliğin içinde düşman ordusunun bir sürü boz renkli çekirgeden farkı nedir
 Çekirgeleri yel alır, yel götürür
 Burada kalacak olan gene bu taşlar, bu topraklar, bu dikenler, bu söğüt kütükleri, bu hayvanlar, bu küçük sığırtmaç ve
 benim
 Issızlığın ve başıboşluğun bana verdiği bu şuursuzluğa yakın uyuşukluğun içine dala dala kendimden geçer giderim ve başımı koluma dayayarak toprağa uzanırım
 Kah küçük sığırtmaç uyanır, beni uykuda bulur
 Kah ben uyanırım, küçük sığırtmacı uykuda bulurum
 Davar, ya gözden kaybolacak derecede uzaklaşmıştır, yahut, ta burnumuzun dibine kadar sokulup 127 otlamaktadır
 Bir defasında, bir koyunun nemli ağzının yüzüme dokunmasıyla uyandım
 Bir başka defa, bir keçi yavrusu üstüme basıp geçti
 Bu hayvanlar, etrafta, kuru otlar arasında, yiyecek bir şey bulamadıkları vakit bizim nevalemizin artıklarını sömürmeye gelirler
 Türk köylüsünün bir avuç davarına güçlükle yiyecek veren bu topraklarda istila orduları neyi arıyor
 Ve ne bulabilir
 İşte, Hasan'la bu uzun kır gezintilerinin birinden döndüğüm bir akşamdı ki, köyün içini ve dışını düşman askerleriyle tıklım tıklım dolmuş buldum
 Hem bu asker kalabalığı geçen seferki gibi muntazam bir kıta manzarasını göstermiyor, başıbozuk bir insan yığınını andırıyordu
 Bu karışık insan yığınına bir yokuş başında saplanıp kalmış kamyonları, tersine çevrilmiş manda arabalarını, kendi hallerine bırakılmış katırları da ilave edin, köyü kaplayan kargaşalığın çeşidi, belki gözönüne gelebilir
 Askerlerin hepsi, toza toprağa bulanmış, derileri güneşten paslı bakıra dönmüş, sakalları diken diken uzamış, üst baş perişan bir haldeydi
 Tam bir bozgun askeri
 Köyün havasındaki tehlike korkusuna, köylülerin yüzündeki şaşkınlık ve ürküntüye rağmen sevinçten yüreğim ağzıma geldi
 Az kalsın onlara: Yenildiniz değil mi
 diye bağıracaktım
 Fakat buna vakit kalmadı
 Daha ilk adımda etrafımı bir haydut çetesi sardı
 Hemen hepsi Türkçe konuşan bu adamların her biri bana, bir şey soruyordu: – Nereden geliyorsun
 Kimsin
 Necisin
 Bu matrayı nereden buldun
 Bu çanta kimin
 Bir başka grup Hasan'ın davarının etrafını çevirdi
 Bu bozgun düşman kalabalığına karışmış köylüler bize uzaktan aldırış etmeyen ve yabancı gözlerle bakıyorlardı
 Beni saran çember daha ziyade sıkıştı
 Cevaplarımı dinlemiyorlardı
 Birisi sırtımdan çantamı çekti, aldı
 Bir başkası, matramı kaptı
 Bir üçüncüsünün eli ceketime doğru uzanmak üzereyken kendimi toparladım: – Ne yapıyorsunuz
 Bırakın beni
 diye avazım çıktığı kadar haykırdım ve insanüstü bir hamleyle aralarından sıyrılıp çıktım
 Demin bana vahşi ve zalim gözlerle bakan bu adamlar, benim bu hareketim üzerine bir alay yaramaz çocuk gülüşüyle gülmeye başladılar
 Dönüp baktım
 Bu gülüş, bana o bakışlardan daha acı geldi
 Yüreğime bir avuç barut atmışlar gibi bağrım için için tutuşarak yürüdüm gittim
 Şurada burada yere uzanmış askerler ve ortada bırakılmış araba ve hayvanlar arasından geçerek odama geldiğim zaman hırsımdan tir tir titriyordum
 Fakat, hiçbir durum şu an kadar insana aklı, hikmeti, hesaplılığı ve usluluğu emredemez
 Düşman mağlup olmuştur
 Bozgun bir halde geri çekiliyor
 Yarın, onlardan, bu topraklarda birtakım insan ve hayvan leşlerinden, kamyon, top arabası, kundura ve kasket enkazından başka bir şey kalmayacaktır
 Ve bu zafer çelenkleriyle köylü çocuklarımız oyuncak oynayacaktır
 İşte, bugünler yüzü hürmetine bir kenara çekilip beklemekten başka yapılacak her hareketin anlamı bir çılgınlık değil midir
 Fakat, ben yerimde duramıyorum
 Penceremin içindeki bir saksıyı alıp yere çarptım
 Bununla da kalmayıp yatağımın üstüne atıldım
 Yatağımı yumruğumla dövmeye, dişlerimle ısırmaya başladım
 Boğazıma tıkanan hıçkırıklar beni boğacak
 Fakat, ben, Türk ordusunun zaferini gözlerimle gördüğüm şu anda ağlamayacağım
 – Yetişin, yetişin
 Bizim oğlanı öldürüyorlar
 128 Hemen yerimden fırladım
 Emeti Kadın'la beraber koşmağa başladık
 İşkence yerine vardığımız zaman küçük Hasan'ı, artık, dövülecek ve hırpalanacak tarafı kalmamış bir halde yolun kenarına atılmış bulduk
 Bu facianın failleri, eski Truva'nın kahramanları gibi çobansız kalmış sürüyü paylaşıyorlardı
 Ben, eğilip Hasan'ı kucağıma aldım
 Emeti Kadın saçını yolarak ağlıyordu: – Öldü mü
 Öldü mü
 diyordu
 Hasan'cığın ne oldugu henüz belli değildi
 Ağzı burnu kan içinde, kolu kanadı kırılmış, bir yaralı kuşu andırıyordu
 Eğer, kalbinin vuruşlarını omuz başlarımda hissetmesem ben de onun öldüğüne hükmedeceğim
 Yavaşça: – Sus, Emeti Kadın sus, ölmemiş; diye seslendim
 Fakat, kadıncağız inanmıyordu: – Öldü, benim bir tanecik yavrum öldü
 diyordu
 Eve geldiğimiz vakit, çocuğu kendi yatağımın üstüne yatırdım
 Ninesi, onu kucağına almak istiyordu
 – Sen, şöyle bir köşede rahat dur
 Ben hekimim, şimdi onu iyi edeceğim
 Ama, sen telaş etmemelisin
 Ve bir leğen içinde üç havlu ıslatıp çocuğun kanlarını silmeye başladım
 Soğuk suyun temasıyla aklı başına gelir gibi oldu
 Gözlerini açıp şaşkın şaşkın etrafına bakındı
 Zaten bir ürkek ceylan gözlerine benzeyen gözleri büsbütün nemlenmiş, irileşmiş, parıl parıl olmuştu
 Emeti Kadın'a; – Gördün mü
 İşte gözlerini açtı; dedim
 Ve bileklerini, şakaklarını kolonya suyuyla oğuşturmak istedim
 Çocuk bu sefer dile geldi; kuru ve hummalı bir sesle: – İstemem bırak
 Acıtıyorsun; dedi
 Ve daha sonra neresine dokunsam: – Aman aman; diye bağırmaya başladı
 Onu, bir süre kendi haline bıraktım
 Emeti Kadın, şimdi, biraz sükünet bulmuş, çocuğun başucunda sessiz sessiz ağlıyordu
 Hasan, tekrar daldı
 Ben ayakta, Hasan'a, bundan sonra göreceğimiz faciaların bir küçük başlangıcı gibi bakıyordum
 Yüreğim birçok endişelerle dolup boşalıyor
 Kendi kendime: – Bunlar, hepimizi helak etmeden ve bu köyü yakıp yıkmadan çekilip gitmezler
– diyordum
 Gece, odamın pencerelerine bir uğursuzluk kuşu gibi kanat germişti
 Karanlıkta, artık hiç görülmeyen Hasan'ın kesik, düzensiz solumalarını işitiyorum
 Yaralı çocuk, arada bir içini çekiyor, küçük bir ses çıkarıyor, sonra gene kesik kesik solumaya başlıyordu
 Emeti Kadın, köşede dinmeyen bir inilti kaynağıdır
 Sanki, hava dolu bir tulumun ağzını bir el sıkıp gevşetiyor; gevşetip sıkıyor
 129 Derken sokaktan doğru bir gürültü, bir patırtı, bizim eve yaklaşıp durdu
 Ne oluyor
 diye düşünmeye vakit kalmadan güm, güm, güm sokak kapısının vurulduğunu işittim
 Bunu: – Aç vire haydi, çabuk sesleri izledi
 Açsam ne olacak
 Açmasam ne olacak
 İçimden: Bırakayım, kırsınlar dedim
 Çok sürmedi, kapı büyük bir çatırtıyla kırıldı ve aynı zamanda, evin içi, sanki bir sürü başıboş hayvan istilasına uğramış gibi oldu
 Emeti Kadın, köşesinden: – Amanın, geliyorlar
 Şimdi ne yapacağız
 diye seslendi
 Sus
 dememe kalmadı, gürültü bir hamlede odanın içini dolduruverdi
 Önce, birkaç elektrik fenerinin muhtelif noktalara çevrilmiş ışıkları
 Bunlardan biri benim yüzümü aydınlattı
 Bir tanesi dönüp dolaşıp Hasan'ı buldu
 Öteki, Emeti Kadın'ı boş yere aradıktan sonra geldi benim masamın üstüne saplandı
 Bir ses: – Vire, kalk, lambayı yak
 Ben, yerimden kımıldamıyorum
 Donmuş duruyorum
 Bir pençe, omuzumdan kavradı; beni sarstı, sarstı: – Vire, kalk; diyorum
 Bilmem görebildi mi, bilmem göremedi mi, başımı kaldırıp herifin yüzüne öyle derin, öyle candan gelen bir nefretle baktım ki, beni bırakıp lambayı yakmak zorunda kaldılar
 Emeti Kadın, saklı durduğu karanlık köşeden kendini tutamadı: – De ha, lamba pencerenin içinde, dedi
 Bütün el projektörleri Emeti Kadın'ın üstüne çevrildiler
 Kadın'ın gözleri kamaşıp iki eliyle yüzünü kapadı
 Düşmanlar kendilerini tutamadılar
 Hep bir ağızdan, bir kahkaha kopardılar
 Emeti Kadın'ın bu hareketi, cidden o kadar tuhaf oldu ki, ben bile kendimi tutamayıp gülecektim
 Lamba yanıp oda aydınlanınca, bizi basanların altı yedi kişi kadar olduğunu gördüm
 Bunların ikisi küçük rütbeli iki subay veya çavuştu, öbürlerinden birkaçının demin beni soymaya kalkışan askerlerden olduğunu tanıdım
 Biri önüme dikildi: – Silah var mı
 – Yok; sizden önce gelenler hepsini alıp götürdüler
 Emeti Kadın söze karıştı: – Vallah, billah yok
 Dedüğü gibi hepsini aldılar
 Aha ben şahidim; dedi
 Aynı adam tekrar sordu: – Paran var mı
 130 – Olacak
 İşte, bunun içinde, dedim
 Ve masamın çekmesini gösterdim
 Ve cebimden anahtarını çıkarıp önlerine attım
 Bütün param orada, bir tomar halinde duruyor
 Herif çekmeyi açtı ve tomarı çıkarıp masanın üstüne koydu
 Emeti Kadın'ın gözleri yuvalarından fırlayacaktı
 Bu esnada küçük Hasan da yatağın içinde birkaç defa doğrulup kalkmaya çalıştı, muvaffak olamadı
 Başı tekrar yastığa düştü
 Fakat, iri siyah ve parlak gözleri acayip bir diklikte odadakilerin üstüne saplandı kaldı
 İki subaydan veya çavuştan biri: – Bu çocuk kim
 Emeti Kadın, hemen atıldı: – Benim yavrumun yavrusu
 Onun babası da sizin gibi askerdi
 Seferberlikte şehit düştü
 Sual soran, bu cevaba pek aldırmadı
 Omuzlarını silkti ve bana dönüp: – Bu kadın kim
 dedi
 – Benim işlerime bakıyor
 Bu sırada öbür askerler odanın içini araştırıyorlardı
 Gene geçen seferki gibi, kitaplar altüst olmaya, eşyalar süngülenmeye başladı
 Ben bunlara, alışkın bir adam tavrıyla bakıyorum
 Yalnız, bu defter, ellerine geçsin istemiyorum
 Ona her ellerini uzatışlarında yüreğim ağzıma geliyor
 Derken esvap dolabını, sandık ve bavullarımı açtılar
 İçindekileri odamın ortasına yığdılar
 Bu rahat ve telaşsız talan karşısında, Emeti Kadın hayretten hayrete düşüyor, iki dizi üstüne doğrulup ileriye atılmak, bir şey söylemek, bir müdahalede bulunmak istiyor
 Ben: Otur karşıma diye işaret ediyorum
 Tekrar iki büklüm olup kalıyor
 Ve Hasan'ın kara gözleri, parıl parıl, dimdik bakıyor
 Beni her şeyden ziyade bu gözler korkutuyor
 Bana her şeyden ziyade, bu gözler endişe veriyor
 Yerimden kalkıp ona doğru uzansam, belki bütün endişem, bütün korkum dağılacak
 Kim bilir, belki de
 Odamın içindeki gürültüden, hala soluk alıp almadığını hissedemiyorum ki
 Hasan, Hasan diye seslensem mi
 Ya cevap vermezse
 Düşman askerleri, odamın içinde dönüp dolaşıyorlar, daha bir şey arıyorlardı
 Ben dedim ki: – Ne istiyorsunuz
 İşte her şeyi aldınız
 İçlerinden biri: – Bu eşyaları saracak bir şey, dedi
 Ben omuzlarımı kaldırdım: – Artık o kadarını bilmem, dedim
 131 Fakat, onlar benim yardımıma lüzum görmediler
 İkisi üçü birden Hasan'ın yattığı yatağın çarşafını; öyle bir el çabukluğuyla çektiler ki, aman demeye vakit kalmadı, zavallı çocuk yere yuvarlandı
 Cansız bir cismin düşüşünden çıkan sağır, boğuk bir ses: Güm
 Emeti Kadın ve ben, hemen fırladık
 Çocuğu yerden kaldırmak istedik
 Lakin bu küçük vücut şimdiden kaskatı olmuş, ağırlaşmıştı ve sırtı zıypak bir maddeyle sırsıklamdı
 Lambayı yaklaştırıp bakınca gördüm
 İki küreğinin ortasında bir küçük nokta
 Bir küçük ve siyah delik
 Hasan'ın bütün kanları ordan akıp gitmişti
 Yere serili şiltenin ortasında da, bu kandan, zift gibi kapkara, bir büyük leke hasıl olmuştu
 Sesim, boğazımı yırtarak bağırdım: – Onu siz öldürdünüz
 Onu siz öldürdünüz
 Beni, haydi oradan vire diye bir kenara ittiler
 Biri kafama bir yumruk indirmek için kolunu uzattı
 Fakat, gözü yerdeki cesede ilişir ilişmez donakaldı
 Birbiri ardı sıra küfürler savurarak dışarıya çıktılar
 Bu çıkışın, bir kaçıştan farkı yoktu
 Küçük çobanın ölüsü, bizi herhangi bir tecavüzden korumuştu
 Küçük çobanın ölüsü
 Emeti Kadın, onun başında ulumaya başladı
 Ne uğursuz bir gece
 Sanki hiç sabah olmayacak gibi
 Sabah oldu
 Ama, ne sabah
 Çığlıklar içinde bir sabah
 Kadınlar bağırıyor ve çocuk hıçkırıkları köpek ulumalarına karışıyor
 Sanki bir gemi batmak üzere
 Sanki çılgın bir bestekar iptidai bir orkestrada, Dünyanın sonunu çalıyor
 Ben ve Emeti Kadın, bütün gece hiç gözlerimizi yummamışız
 Ben, susarak, o uluyarak Hasan'ın cenazesini beklemişiz
 Sabaha karşı, kadında da uluyacak ses ve takat kalmadı
 Bütün ağlamaları boğazından yukarı çıkamayan derin bir hırıltı halini almıştı
 – Emeti Kadın, artık sus
 İşte sıra bize geliyor
 Hepimiz Hasan'la beraber gideceğiz, dedim
 Kadın, dizlerinin üstüne dayanan başını kaldırdı: – Ne dedün
 Ne dedün
 – Dediğim şu: Bizi de öldürecekler
 Sonra bütün bu köyü yıkıp yakacaklar
 Ondan sonra bırakıp gidecekler
 – Aman, kaçalım bari
 Bir yerlere kaçalım
 – Kaçsan da kaç para eder
 Sana, köyde taş taş üstüne bırakmayacaklar diyorum
 Bir yere kaçmış olsan da iki gün sonra açlığından ölürsün
 – Vay bak
 Yangın kokuları gelmeye başladı
 Sahi, bir şey tütüyor
 Oturduğum yerden kalkıp Hasan'ın gözlerini kapadım
 Hiç bu kadar canlı bakan ölü görmemiştim
 Gözleri kapandıktan sonra bile, kirpikleri arasından acayip, endişe verici bir bakış sızıyor
 Yüzünde hiçbir ıstırap izi yok
 Sanki acı duymadan ölmüş gibi
 132 Lakin, yalnız bu çocukta değil, ben savaşta ölenlerin hemen hepsinin yüzünde bu sükuneti, bu tatlı sükuneti gördüm
 Dudaklarında takallüs yerine rahat bir gülümseme, bir güzel rüyaya dalmış adamın gülümsemesi
 Ölüm, belki cismani hazların en büyüğüdür
 Belki; kimbilir
 Bakalım şimdi göreceğiz
 Küçük Hasan'ın yüzünü, bir gazete parçasıyla örtüyorum
 Çünkü, odada bir partal keçe, bir kirli havlu bile bırakmadılar
 Dışarda çığlıklar devam ediyor
 Arasıra tanıdığım insanların seslerini duyar gibi oluyorum
 Kulak kabartıyorum
 İşte bir adam avazı çıktığı kadar bağırıyor
 – Ateş camiyi sarıyor
 Suyu buraya getirin
 Bu yana
 Bu, bizim İmamın sesidir
 Derken bir başkası: – Ülen samanlık tutuştu
 Gidiverin, gidiverin
 Bu Bekir Çavuş'un sesidir
 Öbür taraftan muhtar: – Bizim hatun içeride kaldı, yahu
 Ne yapsak ki
 diye bağırıyor
 İçimden, Muhtarın kötürüm karısı artık ölebilir, diyorum
 Birden ve uzaktan uzağa Zeynep Kadın'ın sesini de duyar gibi oluyorum: – Donguzlar, donguzlar
 Aha şimdi de bizden yana gelirler
 Bir atlayışta soluğu kapının önünde aldım
 Tam eşiği atlayıp geçeceğim anda insana benzer acayip, katı ve şekilsiz bir şeyle karşı karşıya geldim
 Az kalsın çarpacaktım
 Durdum: – Süleyman sen misin
 Bir sivrisinek vızıltısı bana cevap verdi: – Bizim odayı ateşlediler
 İzin verirsen aşevinde bir kenara yatıvereyim
 Süleyman, bir pis yorgana sarılmış, incecik bacakları üstünde titriyordu
 – Git, git
 Git yat
 Ama burası daha salim değil ki, nerede ise, buraya da gelirler, ateşe verirler
 Ve bunu söylerken, aklıma defterim geldi
 Döndüm
 Onu masamın üstünde, kitap, kağıt ve gazete yığınları arasından bulup çıkardım
 Bütün uzunluğunca, gömleğimin altına, göğsümün üzerine yerleştirdim
 Sonra durdum, düşündüm, daha ne yapacaktım
 Ha; yanıma bir kalem alacaktım
 Kimbilir, bir daha artık buraya dönemem
 İşte yarısına kadar yontulmuş bir kurşun kalem duruyor
 Onu alıp pantolonumun cebine soktum
 Şimdi, artık bir daha dönmemek üzere gidebilirim
 Hayatımın son dakikasına kadar başımdan ne gelip, ne geçecekse bu küçük kalemle bu kapsız deftere yazacağım
 Gece karanlıkta, bu milli facianın bütün esrarını buraya dökeceğim, onu bir taşın altına bırakacağım
 Çok geçmez, hayır, hayır, ya iki, ya üç gün sonra buralarda tekrar Türk askerlerinin çarık sesleri duyulacaktır
 Bunlardan bir kısmının yolu mutlaka buraya uğrayacaktır ve bu zavallı viraneyi gezip görmeden geçip gitmeyecektir
 İşte, tam bu gezintilerin birinde, tıpkı Mehmet 133 Ali'ye benzeyen yağız bir er, bu defteri bularak subayına koşacaktır
 Otuz iki dişini birden gösteren bir tebessümle sırıtarak: – Efendi, efendi şuna bakıversene, acep, nedir ki
 diyecektir
 Subay, defterin yapraklarını yavaş yavaş çevirmeye başlayacaktır
 Bu merak defterin son yapraklarına doğru derin bir heyecan halini alacaktır
 Ondan ricam şudur ki, burada bana bir yabancı muamelesi ettikleri, beni kendilerinden sanmayıp daima manevi bir ezaya mahkum kıldıkları için köylülere bir öfke bağlamasın
 Onları, ben küçük sığırtmacın ölüsü başında affettim
 Ve bu umumi facia anında hepsine, hatta Salih Ağa'ya bile hakkımı helal ediyorum
 Bunların hiçbiri ne yaptığını bilmiyor
 Eğer, bilmiyorlarsa kabahat kimin
 Kabahat, benimdir
 Kabahat, ey bu satırları heyecanla okuyacak arkadaş; senindir
 Sen ve ben onları, yüzyıllardan beri bu yalçın tabiatın göbeğinde, herkesten, her şeyden ve her türlü yaşamak zevkinden yoksun bir avuç kazazede halinde bırakmışız
 Açlık, hastalık ve kimsesizlik bunların etrafını çevirmiştir
 Ve cehalet denilen zifiri karanlık içinde, ruhları, her yanından örülü bir zindanda gibi mahpus kalmıştır
 Bu zavallı insanlardan, sevgi, şefkat ve insanlık namına, artık ne bekleyebiliriz
 Bu iklimin çoraklığı, ruhlarını kurutmuştur
 Bu ıssızlık ve bu gurbet onlara müthiş bir egoizm dersi vermiştir
 Onun için her biri kendi yuvasında bir kunduza dönmüştür
 Defteri koynuma ve kalemi cebime yerleştirdikten sonra, dışarıya çıktım
 Ve ağır ağır yangın kokularının, dumanların, çığlıkların geldiği tarafa doğru yürüdüm
 Bütün köylüler, kadın erkek, çoluk çocuk meydanlığa toplanmışlardı
 Kadınlar; buraya ateşten kurtarabildikleri eşyaları yığıyorlar ve bu iş bittikten sonra her biri kendi eşyasını teşkil ettiği küme üstünde oturup ağlıyordu
 Erkekler, artık uğraşmanın, karşı koymanın faydasızlığını anlayıp elleri böğürlerinde ayakta duruyorlardı
 Ben bunlara doğru gittim
 Etrafımızı çeviren düşman askerlerinin halimizle alay eder gibi bir tavırları vardı
 Kimi süngüsünün ucu ile kadınlardan veya çocuklardan herhangi birini korkutuyor
 Kimi nişan alacak gibi tüfeğini şunun bunun üzerine çeviriyordu
 İşte çığlıklar hep bir ağızdan o zaman kopmaya başlıyordu
 Arada bir gene onlardan birkaçı aralarına girip yangından kaçırılmış eşyayı almaya kalkışıyordu
 Kadınlar, Virmeyiz, canımızı alın gayri
 Virmeyiz
 Aha, bir kuru canımız kaldı
 Onu da alın diye saçmasapan birtakım şeyler söylüyorlardı
 Bu sözlere, derhal tekmeler ve yumruklar cevap veriyordu
 Bunun üzerine bir çığlık daha kopuyordu
 Birisi Zeynep Kadın'ın önüne dikilip sordu: – Yüzüme neden öyle öfkeyle bakıyorsun
 Altınlarını aldık diye mi
 Sende daha çok var
 Biliyoruz
 Zeynep Kadın: – Gözünüze dizinize dursun donguzlar
 diyordu
 – Domuz mu
 Biz domuz ha
 Al sana, al sana
 134 Ve Zeynep Kadın, bir süre tekmeler, yumruklar altında bunalıp kalıyordu
 – Hele şuna bak
 Kız ne örtünüp duruyorsun öyle
 Bir başka gavur, bu sözlerle Emine'ye yaklaşıyor
 Emine bir mahşer içinde büzüle büzüle, kapana kapana şekilsiz bir şey, bir bohça halini almıştı
 İsmail, erkekler arasında ayakta duruyor
 Yan gözle başlayan sahneye bakıyor
 – Aç suratını
 Aç bakayım
 Bu adam bir Ermeni şivesiyle konuşuyordu
 Elini Emine'nin başına doğru uzattı
 Ben köylülerden birine yaklaşıp yavaşça: – Yahu bunların subayları filan nerede
 dedim
 – Bilmiyorum gayri
 Biraz ötede gözüme Bekir Çavuş'un dik bıyıkları ilişti
 İşaret ettim
 Yanıma geldi
 – Bunlar böyle başıboş mu
 Kumandanları yok mu
 – Var
 Demin buradaydılar
 Şimdi, te orada Porsuğun yanında oturuyorlar
 – Ben gidip bunları şikayet edeceğim
 – Nafile dinlemezler
 – Yok, yok
 Ben gidip şikayet edeceğim
 Kalabalığı yarıp, Bekir Çavuş'un gösterdiği yana yürüyorum
 Derhal, üç dört asker birden etrafımı çeviriyor
 Tesadüf
 Bunlardan da hiçbiri Türkçe bilmiyor
 Onlar, Rumca bir şeyler soruyor
 Ben Türkçe bir şeyler söylüyorum
 Anlaşmak kabil değil
 Nihayet, işi Fransızca'ya döktüm
 Gene anlamadılar
 Sonra işaretle ve tek tük hatırıma gelen Rumca kelimelerle kumandanlarına gitmek istediğimi anlattım
 Onlar, belki kumandanlarının beni çağırdığını söylediğime hükmettiler
 Benimle yürümeye başladılar
 Subaylar, Bekir Çavuş'un işaret ettiği yerde, derme çatma bir çadırda oturmuşlar, bir şeyler yiyorlar
 Daima yanımdaki askerlerle beraber, yanlarına yaklaştım
 Fransızca: – Müsaade ederseniz, sizinle bir iki söz konuşmaya geldim, dedim
 Dört kişi idiler
 Dördü de birden ayağa kalkıp telaşla bana doğru yürüdüler
 İçlerinden biri: – Siz kimsiniz
 Burada işiniz ne
 dedi
 – Ben, gördüğünüz gibi, bir sakat askerim
 Bu köye çekilmiş oturuyorum ve size askerlerinizin, köylülere ettikleri ezadan şikayete geliyorum
 135 – Ne gibi
 Ne gibi
 – Haydi köyü yaktınız
 Para ve yiyecek namına ne varsa aldınız
 Fakat, şu biçare insanlara eza edilmesinin mana ve lüzumunu anlamıyorum
 Subay, kaşlarını çattı: – Yunan askeri öyle şey yapmaz
 Yanlışınız var, dedi
 – Nasıl yanılmış olabilirim
 Şimdi gözümle gördüm
 Bir çoban çocuğu benim evimde öldürülmüş yatıyor
 – Eh, kim bilir ne yapmıştır
 Bize husumet gösterenlere karşı, en şiddetli tedbirleri almakta mazuruz
 Biz oyun oynamıyoruz
 Savaşıyoruz
 – Köyü yakmanızı, zahiresiz ve parasız bırakmanızı anlıyorum
 Fakat, tekrar ediyorum ki, kadınlara ve çocuklara edilen eza ve cefaları lüzumsuz bir zulüm telakki ediyorum
 – Rica ederim
 Kelimelerinizi tartarak söyleyin
 Arkasına dönüp bana yol vermek isterken birden hatırına önemli bir şey gelmiş gibi
 – Durun, durun
 Biraz gelir misiniz buraya
 dedi
 Ve arkadaşlarına Rumca bir şeyler söyleyerek beni gösterdi
 – Siz bir subaysınız öyle mi
 Ne zaman
 Nerede
 – Umumi harpte, muhtelif cephelerde bulundum
 – Kolunuzu nerede kaybettiniz
 – Çanakkale'de
 dedim
 – Ha ha, öyle ise siz mükemmel bir Kemalist'siniz: – Bir Kemalist mi
 Evet
 Fakat, Çanakkale'de harp ettiğim için değil, sade bir namuslu Türk olduğum için
 Subaylar güldüler: – Pa, pa pa
 Siz tahminimizin üstünde bir ateşli patrioyot'muşsunuz
 Suratımı asıp önüme baktım
 Subay devam ediyor: – Şu halde, niçin cephenin öbür tarafında bulunmuyorsunuz
 Ben gene susuyorum
 Subay devam ediyor: – Mutlaka, bizim buralara kadar geleceğimizi tahmin etmediniz ve rahatınızı bozmak istemediniz
 Lakin, işte görüyorsunuz ki, geldik
 Ve isteseydik daha ileriye gidebilirdik
 Ben susmakta ısrar ediyorum
 136 – Gidemez miydik sanıyorsunuz
 Öyle bir giderdik ki
 Fakat, bizim maksadımız fütuhat değildir
 Biz, barışı temine çalışıyoruz
 Kaç yıldır döğüşmekten bıkmadınız mı
 Siz Türkler döğüşmekten başka bir şey bilmez misiniz
 Bütün cihan barış istiyor, yalnız siz, Kemalistler, ateşe devamda inat ediyorsunuz
 Subaylardan biri daha atıldı ve gayet fena bir Fransızca ile: – Günün birinde aklınız başınıza gelecek amma, iş işten geçtikten sonra, dedi
 – Siz gittikten sonra
 dedim
 – Ne dediniz
 Ne dediniz
 Biz gittikten sonra mı
 Hah, hah, biz nereye gidecekmişiz
 Bizi buraya büyük Avrupa devletleri, sizin aklınızı başınıza getirmeye gönderdiler
 Bu insani görevi başarmadan bir yere gidemeyiz
 – Çok teşekkür ederiz
 Fakat, şu dumanı tüten köyde yaptığınız şenaatler de büyük devletlerin emriyle mi
 Bana, ilk hitap eden subay tekrar ayağa kalktı
 Kepini başına geçirdi
 – Haydi gidelim, bakalım, neymiş bu şenaatler
 dedi
 Ben önde, o arkada köye doğru yürüyoruz
 Gittikçe tekrar kulağıma çığlıklar gelmeye başlıyor
 Subaya döndüm: – Hep şirretliklerinden, hmp şirretliklerinden
 dedi
 Eminim, oraya vardığımızda, bütün bu gürültüleri haklı gösterecek hiçbir müsbet vakaya tesadüf edemeyeceğiz
 Gerçi köylüler arasında, küçük Hasan'dan başka ne bir ölen, ne bir yaralanan vardı ve askerlerin halka yaptıkları şey nihayet zalimce bir sataşma hududunu aşmıyordu
 Lakin, düşman askerlerinin asıl bu tarz hareketleridir ki, bana herhangi bir katliamdan daha ağır, daha acı geliyordu
 Subay, sözde ciddi bir tahkikata başlayan bir adam gibi Türkçe bilen askerlerden biri vasıtasıyla köylüleri birer birer sorguya çekti
 Kamçısının ucu ile soracağı kimseye (kalk) işareti veriyordu
 Sonra sorularını sıralıyordu: – Adın ne
 Kaç yaşındasın
 Seni döven veya yakınlarından birine bir kötü muamele eden oldu mu
 Bir şeyden şikayetin var mı
 Tercüman bu garip soruları Türkçeye çevirdikçe benim kanım dalga dalga tepeme çıkıyor
 Ortaya atılıp her sorguya çekilen köylü yerine cevap vermekten kendimi güç zaptediyorum
 Hele köylünün açıkça, dobra dobra söylemeğe başlarken tercümanın, yavaş sesle dönüp büsbütün başka şekilde anlatması beni çileden çıkardı
 Subaya doğru yürüdüm: – Bu yaptığınız bir komedyaya benziyor dedim
 Bu adam köylüyü istediği gibi konuşmaktan menediyor
 Bin bir türlü tehditle sözlerini ağızlarına tıkıyor ve birçok sözleri de size yanlış naklettiğinden eminim
 Subay, yüzüme sert sert bakmakla yetindi
 Tekrar askerine dönüp (sen buna bakma) der gibi bir şeyler söyledi ve kaba ve gülünç oyununa devam etti
 137 Köylülerin kimi kekeliyor, kimi aklınca, bir politika yapmak için bir şeyden şikayeti olmadığını söylüyor
 Kadınlar ise hemen umumiyetle ağlamağa başlıyordu
 Yalnız Zeynep Kadın ağlamadı
 Bir Orta Anadolu kıraçlığını andıran çehresi her zamankinden daha sert, daha yalçındı ve sesi bir dişi kurdun ulumasına benziyordu: – Evimi yaktınız
 Harman yerindeki buğdayımı yaktınız
 Bütün paramı, altınlarımı aldınız
 Gelinlik kızlarımın boyunlarındaki Mahmudiyelere kadar neyimiz varsa çaldınız
 Şimdi de gelmişsiniz; şu altımdaki yatağı yorganı almağa çalışıyorsunuz
 Donguzlar, donguzlar
 Tercüman: – Kadın, çok ileriye varma, diyor
 Bu söylediklerini olduğu gibi kumandana anlatırsam seni berbat eder
 Aklını başına al
 – Hele hele, şu dedüğüne bah
 Benim bundan sonra neden korkum olacakmış
 (Göğsünü bağrını açarak) Aha, al canımı; aha al canımı
 Tercüman kendi kendine söylenir gibi
 – Peki, peki
 Haydi otur yerine
 Amma belaya çattık ha
 diyordu
 Fakat Zeynep Kadın bir nevi cezbe halinde idi
 – Mal gittikten, yiyecek, içecek kalmadıktan sonra canın ne hükmü olur
 Şimdi de namusumuza, ırzımıza el uzatmaya başladınız
 (Kızlarına ve gelinlerine dönerek) Ne susuyorsunuz
 Söyleyin be
 – Sus vire kadın, sus
 Tercüman, bir başkasına geçmek istiyor
 Zeynep Kadın bu sefer, Emine'yi göstererek: – Aha, buncağıza kaç defa, bizim gözümüz önünde dokunmak istediler, diye bağırdı
 Tepeden tırnağa kadar titredim
 Tekrar subaya dönerek: – Bu kadının, hiç değilse heyecanı size bir şey ifade etmelidir, dedim
 Tam bu sırada yüz yüz elli adım ötede, bir köşe başında Emeti Kadın, küçük Hasan'ın ölüsünü sırtına yüklenmiş, bin zahmetle, iki büklüm yürümeğe çalışıyordu
 – Amanın, amanın, amanın
 Koşarak yanına vardım
 Beni önünde görünce: – Senin ev de yanıyor
 Senin evi de yaktılar
 Çocuğu zor kurtardım
 Vıy anacığım, vıy; diye söylendi ve sırtındaki dramatik yükü ile Shakespeare'in cadılarından biri gibi yere yuvarlandı
 Çocuğu bir kenara yatırdım ve kadını omuzlarından tutup taşa dayadım
 138 – Aman, amanın
 Ne de ağırmış bu çocuk
 Hiç de böyle değildi
 Saatlerce arkamda, kucağımda taşırdım da of demezdim
 Şimdi bak
 Şuracıktan şuracığa yürüyemedim
 Dizlerim kesiliverdi
 Aman, yetiş evin yanıyor
 Kesik kesik, soluya soluya konuşuyordu
 Belki birkaç parça eşyamı kurtarabilirim ümidiyle eve koştum
 Lakin, çok geç kalmışım
 Parça parça alev dilimleriyle yalanan koyu bir duman küçük kerpiç binayı çepeçevre sarmıştı
 Yapacak bir şey kalmamıştı
 Geriye dönmek üzere iken hatırıma eşeğim geldi
 Ahır tarafını henüz büsbütün ateş sarmamıştı
 Bir tekmede kapıyı ittim
 Dünyadan habersiz hayvan telaşsız, kaygısız bana bakıyordu
 Onu, ite kaka zorla dışarıya çıkardım
 Ya Süleyman
 Avazım çıktığı kadar bağırdım: – Süleyman, Süleyman
 Hiçbir ses bana cevap vermedi
 Gözlerim, dumandan yanarak akıyordu ve hançerem zifir tıkalı bir boruya dönmüştü
 Artık sesim çıkmıyordu
 Sarhoş gibi sendeleyerek Emeti Kadın'ı ve Hasan'ı bıraktığım noktaya döndüm
 Bir de baktım ki Emeti Kadın yapayalnız, saçını başını yoluyor: – Aldılar, aldılar götürdüler yavrumu
 Nereye götürdüler
 Ne yapacaklar
 Dizlerim tutmuyor ki, arkalarından koşup erişeyim
 – Emeti Kadın, ben gidip anlarım
 Ve tekrar meydanlıktaki kalabalığa karışıp rastgeldiğime soruyorum: – Yahu, Hasan'ın cenazesini alıp gitmişler
 Gördünüz mü
 Ahmak ahmak yüzüme bakıyorlar: – Hangi Hasan
 Ne cenazesi
 Hiçbirinde anlayış namına bir şey kalmamış
 Sanki her birinin kulağı ile beyni arasında bir uçurum açılmış gibi
 Demin, halkı çevirmiş olan düşman askerlerinden de eser yok
 Hepsi bir yana dağılmış
 Ben, Hasan'a dair bir bilgi almak için bizim köylülerden ümidimi kesip, onlara koşuyorum
 Birinden öbürüne gidiyorum
 Kah Türkçe, kah Fransızca, kah yarım yamalak bir Rumca ile soruyorum
 Hepsinde, benim bu telaşımla alay eden bir tavır var
 Hiçbirinden ciddi bir cevap alamadım
 Nihayet, Emeti Kadın'a görünmekten korkarak, ben de gittim, köylülerin arasına sokuldum
 Kendime bir yer bulup oturdum
 Şimdi herkeste bir (ne yiyeceğim) endişesi var
 Dün akşamdan beri ağızlarına bir lokma koymamış çocuklar, durmaksızın ağlıyorlar
 Kocakarılar, Zeynep Kadın'dan örnek alıp mütemadiyen sövüp sayıyorlar
 Genç kızlar genç kadınlar, gözleri korkudan büyümüş, ürkek ürkek etraflarına bakınıyorlar
 Erkeklere gelince, hep bir arada yavaş yavaş konuşmağa başlıyorlar
 Bana hiç kimse bir şey söylemiyor
 Omuz omuza, diz dize oturmuş olmamıza rağmen, ben hala her birinden yüzlerce fersah uzaktayım
 Yalnız, Emine ile aramızda gizli bir aşinalık bağı gerilmiş gibidir
 Kalabalığın içinde yan gözle birbirimize bakıyoruz
 Fakat, bu ani ve gelip geçici bakışlarda neler yok
 Onunkiler; beni kurtar diyor
 Benimkiler; peki, kurtaracağım 139 diyor
 Onunkiler; senden başka kimsem yok diyor
 Benimkiler; ben de senden başkasını düşünmüyorum diyor
 Sonra birlikte, bizi kurtaracak olan çareleri araştırıyoruz
 –Kaçalım mı
 – Kaçalım
 – Nereye
 –Hele bir gece olsun
 Ya bizi ele geçirirlerse
 –Ele geçiremezler
 Geçirirlerse de ben kolayını bulurum
 –Sen bulursun
 Evet; ben yalnız sana inanıyorum
 Hiçbir zaman insan gözleri bu kadar dile gelmemiştir
 Emine'nin duru ve solgun yüzü üstünde, bunlar alevden iki ses gibi
 Ve bu seste, büyük sahne orkestrasının bütün perdeleri, bütün beste ve ahenk ayrıntıları var
 Sanki dramatik musikinin bütün kadın kahramanları her biri kendine mahsus ıstırapla kıvranarak, haykırarak, gözümün önünden geçiyorlar
 Ben, yangın zifiri ve insan kemiği kokan bu trajedinin içinden bu ezeli facia sembollerine doğru uzanıyorum
 Ve onların hepsi Emine'dedir
 Ne kadar da süzülmüş
 Sanki bir usta sanatkarın görülmez eli dün geceden beri, bu yüzü, bu yanakları, uzun bir perhiz ve çileden sonra İsa'nın tasviri önünde dua eden sıtmalı azizelerin yanakları gibi çukurlaştırmıştır
 Alnına, derin bir düşüncenin asil gölgesi düşmüş
 Gerdanı bir kuğunun boynu gibi uzamıştır
 İçimden kendi kendime diyorum ki: Seni bu hale getiren felaketi takdis edeceğim geliyor
 Yanıbaşımda birisi öbürüyle konuşuyor: – Harman yerindeki ekinlerden hepsi yanmadı
 Acep, geriye kalanlar bir işe yarar mı
 – Azıcık yanık kokar sanırım
 – Benim aklıma bir şey geliyor
 Bunları bir iyice yıkadıktan sonra döğsek, biraz da kepekle karıştırsak
 – Eh, ziyan vermez
 Şu çoluk çocuğun kursağına bir şey girmiş olur
 Bütün bu kaygılardan ne kadar uzağım
 Artık, mide, kursak diye bir şeyim yok
 Yalnız ruhtan, histen, sevgiden ibaret ateş haline girmiş bir düşünceyim ve uçuyorum, uçuyorum ve bu yanmış köyün külleri arasındaki bu küçücük insan kümesi, bana bozulmuş bir yuva kenarında bir karınca birikintisi gibi görünüyor
 Ben ve Emine bunların üstünde karşılıklı iki alev parçası gibi uçuyoruz
 Yanıbaşımdakiler, yeryüzüne ait konuşmalarına devam ediyorlar
 – Bu akşam, gidecekler galiba
 Hepsi aşağıda, ovada toplanıyorlar
 – Ben de gördüm
 Hayvanlarını, yüklerini hep hazır etmişler
 Biraz önce kurnandan çadırı kurulmak üzere idi, sonra vazgeçip toplamağa başladılar
 – Durup ne edecekler ki, onlar da bizim gibi aç kalırlar
 – Amma da canavar heriflermiş be
 Her şeyi silip süpürdüler
 Ne üstte, ne altta kodular
 – Öbür köylerde de böyle mi yaptılar acep
 140 – Ne olacak sankim, gitsen sana hayırları mı olur
 Bir başka ses bahse karışıyor: – Git bakalım, bizim Ağaya
 sana zırnık verir mi
 Aha onun evini yakmadılar
 Tahılı, samanı, arpası, hayvanı olduğu gibi duruyor
 Bak, şimdi görünür mü
 – Ne etti de başını kurtardı
 – Öbür sefer gelenler yok mu
 İşte, işini onlar yoluna koyuvermişler
 Onlardan bir kağıt almış, vesika mı, ne diyorlar; onu gösteriverince –Sana ziyanımız olmaz, rahatına bak– diye çekilirlermiş
 – Bizim İmam da öyle olacak
 Meydanda hiç görünmüyor
 Geçen sefer, o da Salih Ağa'yla beraber gittiydi ya
 Başka bir anda, beni kudurtmaya yetecek bu sözler karşısında, şimdi tamamıyla kaygısızım
 Varsın, işini uydursunlar
 Varsın, bu perişan, çıplak ve biçare kalabalık da açlıktan kıvrana kıvrana ölsün
 Benim ne yemeğe, ne içmeğe ihtiyacım var
 Akşam, karanlık basınca, Emine'yi alıp gideceğim
 Bir sürünün içinden bir kurt, bir kuzuyu nasıl kapıp giderse öyle alıp gideceğim
 Köyün sınırını aşar aşmaz, yanyana bizim hatlara doğru koşacağız
 Onu, yorulduğu vakit sırtıma alacağım
 O kadar hafiflemiş, o kadar hafiflemiş görünüyor ki, onu, bir kuş gibi taşıyacağımı tahmin ediyorum
 Eğer bunu yapmayacak olursam iş işten geçecektir
 Bu gece, düşman askerleri, gündüzün peyledikleri güzel kızların ve genç kadınların hep üstlerinden geçeceklerdir
 Yaptıkları fecaatlar ancak bununla tamam olacaktır
 Zira, hiçbir katliam bunsuz yapılmamıştır
 Yakıp yıkarken hayvanlaşan insanlar, ateşle, talanla teskin edemedikleri kötü hırslarını, nihayet hayvanlığın en yüksek bir ifadesi olan cebri temellükle yatıştırırlar
 Zaten, cinayet bundan başka bir şey midir
 Bir adamın kanına girmek, bir kadının ırzına geçmek, bunlar hemen hemen eş manalı tabirlerdir
 Ben, şu anda kurban durumunda olmama rağmen bu tabii hadisenin başdöndürücü vahşiliğindeki korkunç sırrı tahlil edebiliyorum
 Dememiş miydim ki herkese ve her şeye artık başka bir cepheden bakıyorum
 Ademoğullarının içlerindeki uçurum, artık benim gözlerimi karartmıyor
 Çünkü, bende medeni insan hassasiyetinden gitgide hiçbir eser kalmıyor
 Bütün toplum bağlarından sıyrılmış, bu kuru ve çıplak tabiatın ortasında, bu yarı çıplak insanlar arasında, kovuğundan dışarı atılmış iptidai bir mahluktan hiç farkım kalmadı
 Artık, bir an için olsun, içgüdülerimin üstüne çıkıp soyut ve genel fikirler mıntıkasına kadar yükselemiyorum
 Ancak, cinsiyetimin sesini işitebiliyorum
 Bu ölüm ve açlık havası içinde, bu ses, bence bütün ilahi ve akli hakikatlere bedeldir
 İşte, akşam oluyor
 Eşref saat yaklaşıyor
 Emine'ye, bir sürü sargılı kadın ve erkek başları arasından hazır mısın
 der gibi bakıyorum
 Birkaç saattir, hareket hazırlıklarını yapmak için bizden uzaklaşan düşman askerleri gece etrafımızda dolaşmağa başladılar
 Genç dişilere sataşıyorlar ve sağdan soldan söz atıyorlar: – Kız, gel sana yiyecek vereyim
 141 – Pişt, pişt, yeşil gözlü, bana bak
 – Başını çevirme öyle
 Bana kızgın mısın
 Ne yaptım ben sana
 – Bırakmam seni
 Seni alıp Atina'ya götüreceğim
 – Beni, istemezsen, seni kumandanın yanına götürüveririm
 O sana para verir, yiyecek, giyecek verir
 Bak, bak ayakların çıplak, onlara güzel kunduralar istemez misin
 Yavaş yavaş bu dil şakaları el ve ayak şakalarına çevriliyor
 Zavallı kadıncağızlar, zavallı kızcağızlar yegane korunma çaresini birbirine sokulmakta buluyorlar
 Sokuldukça sıkışıyorlar
 Adeta, kocaman, yekpare bir cisim haline girdiler
 İçlerinden bir tanesine bir el uzandı, bir ayak dürttü mü, hepsi birden bir çığlık koparıyor
 O vakit askerler azıyor: – Al sana, al sana
 İşte şimdi bağırın
 Ve çığlıklar yürek parçalayıcı bir raddeye çıkıyor
 İçlerinden bir tanesi, vahşi bir şaka yaptı: – Şimdi, etrafınıza evleri yaktığımız eczalardan dökeceğiz ve onu ateşleyeceğiz
 Hepiniz bir arada cayır cayır yanacaksınız
 Lakin hepinizin birden öldüğünüzü istemeyiz
 Hele güzel, genç kadınları mutlaka kurtarmak isteriz
 Bunlardan arzu eden kalabalığın içinden ayrılsın çıksın
 Şimdiden ölüm kokan bir sükut bu şakaya cevap verdi
 O ana kadar, hep elleri kuşağında, ayakta duran küçük İsmail'in dizlerinin bağı çözülüp bulunduğu noktaya düştü
 Zeynep Kadın teranesini boğuk bir sesle tekrar etti: – Donguzlar, donguzlar
 – Hey donguz, bu kızlar senin neyin oluyor
 – Elinin körü oluyor
 – Ne dedin
 Ne dedin
 Zeynep Kadın'ı bir iyi pataklamağa başladılar
 Ben atıldım: – Ne yapıyorsunuz
 Kadıncağızı öldürecek misiniz
 – Vire otur yerine be
 Sen ne karışıyorsun
 Ve bir dipçik darbesi beni yerime oturttu
 Alacakaranlık, bu facianın üstüne yavaş yavaş bir kara tül perde gibi iniyor
 Çehreler gitgide siliniyor
 Lakin, ben her başımı yana çevirişimde, beş on kafa ötede, Emine'nin bana dönmüş yüzünü hala görebiliyorum
 Gerçi; bu yüzün bütün çizgileri erimiş, geceleri bahçelerde görülen iri çiçekler gibi anonim olmuştur
 Ama, ben gene ne demek istediğini hissediyorum ve yanına yaklaşıp konuşmak için karanlığın biraz daha koyulaşmasını bekliyorum
 142 Fakat, işte ikinci bir çığlık
 Nedir
 Ne oluyor
 demeğe kalmadı, kümemizden bir parçanın, bir vücuttan bir uzuv gibi zorla koparılarak, sürüklendiğini gördüm
 O nokta, bir alabora oldu, bir toza dumana karıştı
 Bu, Emine'nin ve görümcelerinin bulunduğu nokta idi
 Kadınların arkasından bir yılan gibi yerde sürünerek uzandım
 Sesimi mümkün olduğu kadar alçaltarak: – Emine, ayağa kalkmadan benim gibi sürünerek hemen arkaya doğru çekil
 Erkeklerin arasına katıl
 Fakat yavaş yavaş
 ha şöyle, ha şöyle
 Emine ayağa kalkmadan benim gibi sürünerek hemen adım adım geri çekildi
 Düşmanın alıp götürdüğü Mehmet Ali'nin kız kardeşlerinden biridir
 Gecenin içinde gittikçe uzaklaşan feryatları işitiliyor
 Biz tam kümenin ortasına sokulup duruyoruz
 Emine'nin kulağına fısıldıyorum: – Şimdi benim yanım sıra gel, sakın başını kaldırayım; belini doğrultayım deme
 Daima böyle, yerde sürüne sürüne
 Köylülerden birkaçının bize eğilip baktığını hissediyorum
 Fakat, herkes hayret ve dehşetten o kadar donmuştu ki, kimsenin kimseye dikkat edecek hali kalmamıştı
 Şu dakikada, ben Emine ile sarmaş dolaş yatsam gene kimsenin umurunda olmayacaktır
 Emine ile uzun bir müddet omuz omuza dayanıp soluk aldık
 Biraz da etrafı dinliyorum
 Sürü, kendi içinden kurbanını verdikten sonra bir zaman sessiz ve hareketsiz kaldı
 Hatta Zeynep Kadın bile susmuştu
 Ama, askerler gene aynı taarruz noktasından sataşmaya başladılar
 Gene, yarı tehdit yarı şaka konuşma sesleri: – Ne ağlıyorsun
 O alıp götürdükleri senin kardeşin miydi
 Ona bir fenalık yapmayacaklar ki
 Gel, istersen, seni onun yanına götüreyim
 Köylüler tarafından çıt yok
 Bu sözleri, öbür taraftan, kahkahalar, iğrenç ve vahşi kahkahalar izliyor
 Sonra gene bir homurtu, bir fısıltı
 Elli, altmış kişilik bir insan kümesinin can korkusundan solumaları ve gece
 ve nerede başlayıp nerede biteceği bilinmeyen bir gece
 Emine'ye: – Biraz daha uzaklaşalım; dedim
 Ve daha yavaş sesle, ağzımı kulağına yaklaştırarak ona niyetimi bildiriyorum: – Şimdi böyle, sürüne sürüne, kalabalığın öbür tarafına çıktık mı iş kolay, mezarlığa gider saklanırız
 Ama kalabalığın arasından çıktıktan sonra da gene böyle yürüyeceğiz
 Emine hiç cevap vermiyor
 Fakat, bütün dediklerimi sessizce yapıyor
 Baştan başa keçi ve teke kokan bu kalabalık iki ağıl hayvanı gibi burun buruna fısıldaşarak yüzükoyun yürümemizde hiçbir acayiplik sezmiyor
 Sanki, ezelden beri hep böyle yürümeye alışmışız gibi
 Yalnız, dipçiğin çarptığı omuzbaşım dehşetle sızlıyor
 – Biraz dur Emine
 Son çemberi yarıp çıkmak üzereyiz
 Fakat, bende şimdiden takat kalmadı
 Dipçik darbesiyle sızlayan sol yanıma dayanarak ilerlemekte hayli azap çekiyorum
 Emine benim medium'um gibi olduğu yerde kıpırdamadan kalıyor
 Bu sırada, düşman askerleri ikinci bir kurbana pençe 143 salmış olacaklar ki, bir çığlık daha kopuyor
 Bu sefer gürültünün içine birtakım erkek sesleri de karışıyor
 Bizim bıraktığımız noktada bir kızılca kıyamet kopuyor
 Bir boğuşma, bir didişme
 ve havada kamçılar şaklıyor
 Halk, iki zıt çekişin etkisi altında bir kitle gibi bir öne bir arkaya çalkalandı
 Kitleden büsbütün ayrılıp çeşitli yönlerde kaçanlar oldu
 Emine'ye dedim ki: – Şimdi tam fırsat: Haydi kalk
 Biz de kaçalım
 Emine ile ben, taş yığınlarının, devrilmiş kazık veya araba tekerleklerinin ve daha başka yıkıntıların üstünden atlayarak, koşmağa başladık
 Tam bu sırada, havada kurşunların vızladığını işittik
 Emine: – Amanın bize atirler, diyecek oldu
 Ben elimle ağzını kapadım
 – Sus, sus
 Hemen şu duvarın arkasına saklanalım
 Yanan evlerden birinin sıcak külleri içine atlıyoruz ve kerpiçinin samanları henüz tütmekte olan bir duvar artığını kendimize siper yapıyoruz
 Tamamıyla bana yaslanmış duran Emine'nin kalbi küt küt atıyor: – Bu kadar korkma, bu kadar korkmak iyi değildir
 Sonra ne yapacağımızı şaşırırız
 Fakat silah sesleri devam ediyor ve halk bağrışarak kaçışıyor
 Gecenin içinde birçok ayak sesleri pat pat sağa sola, yana arkaya dağılıyor, yaklaşıp uzaklaşıyor
 – Emine, ha bir gayret daha, dedim
 Bizim evin dirseğini dönüp karşıki yokuşu tuttuk mu, soluğu mezarlığın içinde alırız
 Gene düşe kalka koşmaya başladık
 Bize, düşman askerleri kaçan köylülerin arkasından kovalıyor gibi geliyor
 Bunların her biri delice her yana kurşunlar yağdırıp duruyor
 Birden Emine'nin sendelediğini hissettim
 Benim –Ne var
 Ne oldu
 diye sormamla, onun: –Vuruldum demesine vakit kalmadı, ben de, sağ böğrümde tuhaf bir darbe duydum
 Fakat, dişlerimi sıkıp belli etmeden ve sendeleyen kızı elinden kavrayıp, yarı sürükler, yarı taşırcasına ileriye götürdüm
 Bizim evin dirseğini nasıl geçtik
 Mezarlığın yolunu nasıl tırmandık
 Bilmiyorum
 İkimiz birden mezar taşlarının arasına düştüğümüz vakit, artık ne bende, ne onda kıpırdayacak mecal kalmıştı
 Emine: – Ben bittim, dedi
 – Nerede bakayım yaran, nerede
 Emine sol kalçasını gösterdi
 Elimi kalçasının üstünde gezdirir gezdirmez elimin kana bulandığını hissettim
 Benim de böğrümden bir ince sızıntı ta bacağıma kadar akıyor
 Ne yapacağımı şaşırmış bir halde, bir süre Emine'nin yüzüne bakakaldım
 Sonra, birden aklıma, üst gömleğimi yırtıp ona ve kendime şimdilik bir sargı yapmak fikri geldi
 Önce, bin zahmetle ceketimi çıkardım
 Emine'ye: 144 – Şu gömleğimi de sen çıkar
 dedim
 Gömleğin bir ucundan ben, bir ucundan da o tuttu
 İkiye ayırdık, bir parçasını uzunlama katladık ve gene bir ucundan o, bir ucundan ben tutarak yaralı kalçaya sardık
 Emine yaslandığı yerden davrandı: – Ne
 Sen de mi vuruldun
 diye haykırdı
 Bu ses bana umulmaz bir güç verdi: – O kadar ağır bir şey değil
 Bir kurşun, sağ böğrümü çizip geçmiş olacak
 Ama biraz kanıyor, dedim
 Emine bir hemşire şefkatiyle, karanlığın içinden, ellerini bana doğru uzattı
 Gerçi ne yapacağını bilmiyordu
 Gerçi, bu eller benim vücudumun üzerinde boş yere dolaşıyordu
 Gerçi onlarda, ne bir İstanbul hanımının ellerindeki beyazlık ve yumuşaklık vardı, ne de bir zambak gibi güzel kokulu idiler
 Fakat, kana bulanmış toprak içinden bana doğru uzunan bu katı, sert derili, beceriksiz eller ölümle dirim arasında bulunduğumuz şu anda, bana bütün acılarımı unutturmuş, bedenimi kasıp kavurmakta olan hummaya bir uhrevi zevk vermişti
 Gözlerimi kapayıp bir serin rüyaya daldım
 Bu rüyada, Türk köylüsü ile, Türk entelektüeli arasındaki acıklı davadan hiçbir eser kalmadığını gördüm
 Emine'nin bir ağaç dalına benzeyen kolları benimle o husumet ve ilgisizlik dünyası arasında kalın ve sağlam bir bağdı
 Köyde geçirdiğim iki üç yıllık zaman içinde, bana bir cehennem azabı çektiren bütün tiksintilerim, öfkelerim, gayızlarım, isyanlarım, umutsuzluklarım sağ böğrümdeki yaradan sızan kanlarla beraber akıp gidiyor
 Sanki içimin ufuneti patlayıp bu delikten boşalıyor gibi
 Öyle bir rahatlık, öyle bir rahatlık hissediyorum ki
 Emine'ye: – Bırak beni, başımı biraz dizine koyayım, dedim
 İsmail'in karısı biraz irkilir gibi mi oldu bilmiyorum
 Fakat, ben onun cevabını beklemeden başımı dizleri üstüne bıraktım
 Uzaktan uzağa gelen katliam gürültüleri kulaklarımdaki sıtma uğultularıyla karışıyor
 Nice zamandan beri bu kadar rahatlık ve sükun hissettiğimi bilmiyorum
 Meğer, bir cadı kazanı gibi kaynayan kafamın biricik ihtiyacı böyle bir dize yaslanmaktan ibaretmiş
 Kaç yıldır, evet kaç yıldır, annemin dizleri toprağın altında çürümeğe gittiği günden beri hiç bunun kadar yumuşak bir yastık bulamamıştım
 Emine, yaramın üstüne, gömleğimin parçasını katlayıp koydu
 Daha önce yırttığı kenarıyla da gövdeme sarıp bağladı
 Sonra çıkardığım ceketimle sırtımı örttü
 – Biraz uyuyayım, şafağa doğru yola çıkarız
 Tanyeri ağarmaya başlarken beni mutlaka uyandır, dedim
 Emine, dediğim gibi yaptı
 Fakat ben kalkacak halde miyim
 Koynumdan defterimi ve cebimden kalemimi çıkardım
 Sabahın alacakaranlığında şu son sayfaları bin zahmetle ve yalnız sıtma ateşinin verdiği insan gücünden üstün bir kudrete dayanarak yazıyorum: 145 Şu yazıyorum kelimesine geldikten sonra artık en son sözümü bitirmiş olduğuma hükmetmiştim
 Meğer, asıl facia bundan sonra başlıyormuş
 Emine'ye: – Kalk, dedim
 Bir türlü yerinden kımıldayamadı
 Sol bacağı hiçbir hareket yapacak halde değildi
 Yavrucak, ne kadar gayret ettiyse olmadı
 – Davranamirim; davranamirim, diye inliyordu
 Bize, gene yalnız yol göründü
 Bu defteri Emine'ye teslim edip tek başıma, yarı aç, yarı çıplak ve böğrümden kanım sızarak bitmez tükenmez uzaklara doğru yürüyeceğim
